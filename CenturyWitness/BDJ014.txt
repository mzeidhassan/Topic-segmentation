==========
 Ahmed Mansour  السلام عليكم ورحمة الله وبركاته وأهلا بكم في حلقة جديدة من برنامج شاهد على العصر حيث نواصل الاستماع إلى شهادة الرئيس اللبناني الأسبق أمين الجميل  سيادة الرئيس مرحبا بك 
Amine djmail يا هلا بك  أهلا وسهلا 
 Ahmed Mansour  توقفنا في الحلقة الماضية عند الاتفاق الثلاثي الذي وقع في 28 ديسمبر 1985 في دمشق بين كل من وليد جنبلاط ونبيه بري وإيلي حبيقة بعد انشقاق حبيقة -سنأتي لقصة انشقاق القوات بعد ذلك- وتمخض عن هذا الاتفاق نصوص وصفت بأنها نصوص تحدد مستقبل لبنان وأوضاعه  وطلب منك أنت كرئيس للبنان من الرئيس السوري أن توقع بعد ذلك على هذا الاتفاق الثلاثي  أنت قلت إنك ذهبت إلى دمشق بخصوص الاتفاق الثلاثي ماذا دار بينك وبين الأسد بخصوصه 
Amine djmail كنا عم نحكي في الحلقة السابقة -فقط حتى نقفل هذا الباب يعني- كنت عم أقول لك إنه في معظم الأحيان كنت مضطرا أن أنقذ القيادات اللبنانية غصبا عنها لأنها كانت أسيرة لبعض المحاور الإقليمية فبدي أعطي مثل على هذا الموضوع بأعطي مثل الاتفاق الثلاثي  نستبق شوي السؤال تبعك  مثلا من الدلائل على ذلك أنه لما وليد جنبلاط وقع على الاتفاق الثلاثي هذا فسئل من قبل بعض الصحفيين -بأعتقد الوكالة الفرنسية للأنباء- سئل أنه كيف أنت بتوقع هذا الاتفاق هذا الاتفاق لا يخدم كامل مصالح جماعتك أو الفئة اللي بتمثلها  فقال لهم بالحرف الواحد وليد جنبلاط قال لهم أنا بأتكل على وطنية أمين الجميل حتى يرفض الاتفاق الثلاثي  يعني كأنه وقع مرغما عنه  
 Ahmed Mansour  صرح بهذا علنا للوكالة 
Amine djmail علنا إيه للوكالة الفرنسية قال لهم أنا   كان أنه على أساس عم يحكي دردشة مع الصحفي والصحفي كتب عنها  قال له أنا متكل على وطنية أمين الجميل حتى يرفض الاتفاق الثلاثي  يعني عارف بالنهاية أنه أنا ما رح أقبل فيه  
 Ahmed Mansour  ورفضت الاتفاق الثلاثي 
Amine djmail فهذا نوع من المواقف اللي كنت أضطر آخذها للحفاظ على المصلحة الوطنية وأرغم يعني أنقذ بعض الناس من التزامات من التزاماتهم تجاه الغير 
 Ahmed Mansour  طيب خلينا يعني نعرف المشاهد بالاتفاق الثلاثي الذي وقع في 28 ديسمبر 1985  ما هو الاتفاق الثلاثي هذا باختصار 
Amine djmail يعني سوريا حاولت بكل الطرق أن تلزم لبنان باتفاقات تربط لبنان عضويا بسوريا  كما ذكرت بالحلقة السابقة وقت الرئيس الأسد حكينا عن الشرعية الثورية أن هالشرعية الثورية هي كانت بجانب سوريا ومسيرة من قبل المخابرات السورية فإذاً سوريا قادرة تملي عليها ماذا تريد والرئيس الأسد بده ياني أنا أمشي بهذا المنطق فدائما كانت سوريا تسعى تدفعني بهذا الاتجاه أنه  
 Ahmed Mansour  لا نريد أن نعيد ما ذكرناه من قبل  
Amine djmail نعم  فجئنا باتفاق  
 Ahmed Mansour  في هذه النقطة  وخلي إجاباتك مباشرة لي علشان ألحق أخلص 
Amine djmail تمكنت سوريا تجلب العنصر المسيحي اللي كان دائما رافضا لهذه التسوية السورية لمصلحة سوريا تمكنت تجلب قائد القوات اللبنانية  كيف عملوا  هلق حكينا عن شخصية حبيقة بالماضي  
 Ahmed Mansour  إيلي حبيقة  إحنا سنأتي  
Amine djmail هلق عم نحكي عن اليوم عن الاتفاق الثلاثي فتمكنت أن تقنع إيلي حبيقة بأي شكل -ما بدي أدخل بالتفاصيل- للتوقيع على هذا الاتفاق الذي بنظري هو نقيض عن يعني يمس بسيادة لبنان  فهيدا هو الاتفاق الثلاثي اللي كانت سوريا تسعى له 
 Ahmed Mansour  هل كان في صالح دمشق أم في صالح لبنان هذا الاتفاق 
Amine djmail كان لصالح دمشق لأن يربط هذا الاتفاق الثلاثي بنظري أنا يمس بالسيادة الوطنية ويربط لبنان نهائيا بالنظام السوري 
 Ahmed Mansour  طلب منك في الثاني من يناير 1986 أن تذهب للتوقيع على هذا الاتفاق 
Amine djmail نعم  يعني ما رح نطول الموضوع لأنه ما بيفيد المشاهد إنما اللي حصل أن سوريا أخذت توقيع إيلي حبيقة بس هالتوقيع هذا لا يمكن أن يأخذ الطابع الرسمي المؤسساتي في لبنان إلا بعد توقيع رئيس الجمهورية  فالرئيس الأسد دعاني إلى سوريا للتوقيع للموافقة على هذا الاتفاق فكان كلامي له أولا أنه بالشكل لا يعقل أن يتم هكذا تفاوض حول مستقبل لبنان بمعزل عن المؤسسات الدستورية وبمعزل عن رئيس الجمهورية فبيقول لي الرئيس الأسد ما أنت معك خبر يعني كل الصحف عم تكتب يعني عم تتناول هذا الموضوع وعم تسرد بعض تفاصيله  قلت له يا سيادة الرئيس أنت بتقبل أن تطلع على قضايا تتعلق بمصير سوريا من خلال الصحف  هذا يعني إهانة  أنا ما بأقبل أن أطلع على تفاصيل أي اتفاق من خلال إشاعات أو تسريبات من هذا النوع  هيدا من جهة فإذاً بالشكل في شيء غير طبيعي بعدين إيلي حبيقة لا هو محامي لا هو رجل قانون ولا دستوري تيقدر يخوض بهكذا بحث وبعدين شو صفته الرسمية على الأرض  هذا مليشيا قائد مليشيا هل يمكن لقائد مليشيا يفاوض على اتفاق ذو طابع دستوري بيربط وطنه في المستقبل بدون الرجوع إلى المؤسسات الدستورية  هذا بالشكل أما بالأساس أنا عندي ملاحظات أساسية على هذا الاتفاق  لا يمكن  
 Ahmed Mansour  ما هي كانت  باختصار 
Amine djmail يعني نوعية العلاقات مميزة مع سوريا بما معناه أن نربط لبنان نهائيا بسوريا واتفاقات معاهدة بشكل مثل معاهدة مثلا أيام الانتداب بين لبنان وفرنسا اللي كانت فرنسا صحيح لبنان دولة مستقلة إنما الانتداب الفرنسي هو يتحكم بكل المؤسسات  ربط المخابرات اللبنانية بسوريا ربط الجيش اللبناني بسوريا ربط وزارة الخارجية بسوريا  
 Ahmed Mansour  هذا كان ظل واقعا لحين خروج القوات السورية من لبنان 
Amine djmail بس ما كان بالدستور  بدهم يدخلوه بالدستور 
 Ahmed Mansour  والآن أصبح لبنان يعيش العصر السوري بعد خروج الإسرائيليين وانسحابهم من لبنان في نهاية 1983 
Amine djmail يعني ما في شك أن سوريا حققت هيمنة كبيرة على لبنان لا سيما بآخر عهدي لما انتهت ولايتي تمكنت وبعهد الرئيس إلياس سركيس اللي كان تقريبا معينا من قبل السوريين أو فيما بعد مع الرئيس لحود تمكنت سوريا أن تشدد قبضتها على المؤسسات وتربط كل المؤسسات اللبنانية بالإرادة السورية والمخابرات السورية  معروف أن  
 Ahmed Mansour  تستطيع أن نقول إن عشرين سنة  
Amine djmail معروف أن اللواء غازي كنعان كان نوعا من مفوض سامي في لبنان وكذلك الأمر فيما بعد رستم غزالة كان نوعا من مفوض سامي في لبنان هو الذي يعين رئيس الجمهورية ويعين الوزراء ويعين النواب ويملي إرادته على كل المؤسسات السياسية في لبنان 
==========
 Ahmed Mansour  توفي والدك الشيخ بيير الجميل في 29 آب/ أغسطس عام 1984  هل كانت وفاته وفاة لحزب الكتائب أيضا 
Amine djmail لا  ما كانت وفاة لحزب الكتائب بالعكس يعني إنما كان حزب الكتائب يعاني منذ فترة بنوع من   من صعوبات كبيرة 
 Ahmed Mansour  إيه أهم الصعوبات دي 
Amine djmail أهم الصعوبات أن الكتائب هي حزب سياسي  اسم حزب الكتائب حزب ديمقراطي اجتماعي هذا هو عنوان الحزب إذاً ديمقراطي فهناك  
 Ahmed Mansour  حزب سياسي له جناح عسكري كانت القوات اللبنانية 
Amine djmail قبل ما نصل لهون  وحزب اجتماعي كانت اهتماماتنا اجتماعية يعني القاعدة الكتائبية كانت من الطلاب من العمال من المزارعين يعني هيدي هي القاعدة كانت معروفة يعني ما كانت بمجال الأعمال والبرجوازية وإلى ما هنالك  
 Ahmed Mansour  ما الأزمات التي لحقت بالحزب 
Amine djmail بدءا من السبعينات المؤسف أنه بدءا من السبعينات وبسبب المعارك مع الفلسطينيين المؤسف أنه تحول الحزب إلى العمل العسكري المليشيوي على الأرض فاضطر أن يدخل بالنهج المليشيوي وتدريجيا تدريجيا أخذ هذا الطابع العسكري العسكريتاريا صارت هي تقريبا مهيمنة على القرار السياسي الكتائبي وعلى المؤسسات التقليدية في حزب الكتائب من المكتب السياسي وما يسمى بالمجلس المركزي والمصالح والمؤتمر العام هذه هي المؤسسات الأم لحزب الكتائب  أصبحت النظرة المليشيوية أو قيادات المليشيات في الحزب أصبحوا اختزلوا القرار الكتائبي وتدريجيا  
 Ahmed Mansour  هل نستطيع أن نقول إن نشأة القوات اللبنانية كانت بداية لضعف ونهاية حزب الكتائب 
Amine djmail نعم ما في شك ما في شك وكان يعني جهدا كبيرا من قبلي ومعروف أنه إذا حدا أنقذ حزب الكتائب من هالمنطق المليشيوي كان يعني العمل اللي أنا كنت أقوم فيه بذاك الوقت اللي حاولت رغم الوضع الميداني على الأرض نحافظ على طابع الكتائب السياسي والديمقراطي والاجتماعي 
 Ahmed Mansour  لكن بعد وفاة والدك تم عمل انتخابات وأصبح الدكتور إيلي سعادة 
Amine djmail بالأول كان إيلي كرامة  الدكتور إيلي كرامة حاول يحافظ على الطابع السياسي لحزب الكتائب والمؤسساتي لحزب الكتائب ففيما بعد انتخب الدكتور جورج سعادة  
 Ahmed Mansour  وأيضا رئيس جديد للقوات اللبنانية أيضا 
Amine djmail انتخب الدكتور جورج سعادة بدعم من الدكتور سمير جعجع في ذاك الوقت يعني كان هو الدكتور سمير جعجع اللي عمل له معركته الانتخابية للدكتور جورج سعادة على أساس أن الدكتور جورج سعادة يتعاطف أكثر ويتضامن أكثر مع الجناح العسكري 
 Ahmed Mansour  وكان قائد الجناح العسكري 
Amine djmail الدكتور سمير جعجع 
 Ahmed Mansour  كان  
Amine djmail جورج سعادة لا  كان عضو مكتب سياسي في حزب الكتائب 
 Ahmed Mansour  لكن الجناح العسكري أو قائد القوات اللبنانية 
Amine djmail قائد القوات اللبنانية أصبح حليفا مباشرا لرئيس الحزب وكانت النية في ذاك الوقت عند الدكتور سمير جعجع  ما قادر هو يعمل رئيس الحزب مباشرة بعد الوالد وبعد الدكتور إيلي كرامة فاعتبر بيجيب مرحلة انتقالية الدكتور سعادة ومن خلال الدكتور سعادة حليف الدكتور سمير جعجع واثنيناتهم من منطقة الشمال بيتمكن سمير جعجع من أن يخترق القيادة الكتائبية وبالتالي يؤمن انتخابه بعد أربع سنوات لرئاسة الحزب  
 Ahmed Mansour  هذه قصة أخرى  أنا هنا دلوقت  
Amine djmail وهذا اللي حصل  ترشح الدكتور سمير جعجع لرئاسة الحزب بعد أربع سنوات إنما كانت تدخلت وقتها المخابرات السورية واخترقت  
 Ahmed Mansour  أنا مش عايز أسبق الأحداث  
Amine djmail نعم  تفضل 
 Ahmed Mansour  انا لسه في النقطة دي لأن قيل إنك في هذه الفترة  
Amine djmail أنا عم أحاول أساعدك 
 Ahmed Mansour  لا  لا  أنا عندي نقطة مهمة الآن  في تمرد في القوات اللبنانية كبير وفي انشقاقات وفي حرب لا بد أن أقف عندها وده مدخلي للموضوع لأن في هذه الفترة استطعت أنت أن تنسج علاقات ربما للمرة الأولى تخلصت من فادي فرام قائد القوات الذي كان على علاقة مباشرة بالإسرائيليين وكان يعاملك بندية وأصبح هناك قائد جديد للقوات اللبنانية  
Amine djmail نعم  الدكتور فؤاد أبو ناضر 
 Ahmed Mansour  فؤاد أبو ناضر كان على علاقة جيدة معك وكان رئيس الحزب أيضا على علاقة جيدة معك وبدأ هناك تناغم ولأول مرة شعرت بأنك كرئيس للجمهورية كتائبي أن هناك انسجاما وتوافقا بينك وبين حزب الكتائب وقيادة القوات  أليس كذلك 
Amine djmail تقريبا 
 Ahmed Mansour  في هذه الفترة في 12 مارس 1985 قامت مجموعة من قيادة القوات بعملية تمرد عرفت بانتفاضة 12 آذار وكان قام بها ثلاثة كريم بقردوني وإيلي حبيقة وسمير جعجع  كيف وقع هذا التمرد عليك 
Amine djmail يعني كان في   ما في شك أن الفريق العسكر بالقوات اللبنانية يعني كان في فؤاد أبو ناضر عم نحاول نلاقي طريقة لتحقيق نوع من الاندماج بين الكتائب والقوات وتحقيق يكون لأول مرة انتخب رئيس جمهورية كتائبي أن يكون الحزب والقوات دعما لهذا الرئيس لتثبيت سيادة لبنان وإعادة بناء المؤسسات  كان في جناح آخر ينظر للأمور عكس ذلك كان في جناح آخر بده يحافظ على موقع القوات على موقع المليشيات ويبقي  
 Ahmed Mansour  أن تبقى القوات مستقلة عن رئاسة الدولة 
Amine djmail ويبقي سيطرته على الأرض وهذا ترافق  إذا منرجع منحكي عن معركة الجبل و special status ترافق مع هالنزعة اللي كانت عم يدفع باتجاه إسرائيل يعني تقطيع أوصال لبنان مناطق مناطق وحكم ذاتي لكل فريق من الأفرقاء  الدروز المسيحيين سعد حداد و   طرابلس مع السوريين إلى ما هنالك بالشمال  فهيدي كانت نزعة عند القوات اللبنانية  انطلاقا من هالمنطق هيدا انتفضت مجموعة عسكرية مليشيوية بالقوات اللبنانية على قيادة فؤاد أبو ناضر وأزالوه لفؤاد أبو ناضر واستلموا هم السلطة في القوات اللبنانية وانطلاقا من مشروع استقلالية القوات اللبنانية عن رئيس الجمهورية وعن حزب الكتائب 
 Ahmed Mansour  لكن جوزيف أبو خليل في صفحة 333 من  قصة الموارنة في الحرب  يقول  لعل العامل الرئيسي الذي جمع بين جعجع وحبيقة وبقردوني في تلك المغامرة هو عامل الرغبة في الانتقام من أمين الجميل لحرصه الدائم على إقصائهم من مواقع النفوذ والقرار  حسب معتقداتهم يعني 
Amine djmail يمكن  أكيد على كل حال اللي كان ما بيتناقض مع اللي عم أقوله لك  
 Ahmed Mansour  هل كان هناك علاقة  
Amine djmail ما بيتناقض مع اللي عم أقوله لك إنه كان هم بدهم يحافظوا على نفوذهم الميداني على الأرض لأن كان في فلوس كان في جباية أموال كان في سلطة  
 Ahmed Mansour  دي نقطة مهمة قضية الفلوس كان في أكثر من عشرين ألف عنصر وكانت نفقات القوات تقدر بكم مليون  عايز أشوف المبلغ  مبلغ ضخم  
Amine djmail نحن هيدا بالتفاهم مع فؤاد أبو ناضر كنا عم نحكي عن طريقة التعاطي مع هذا البعد بالذات من هذه العناصر المتفرغة كيف بدنا نتعاطى معها كيف بدنا تدريجيا نستوعبها  
 Ahmed Mansour  من أين كان يأتي تمويل القوات 
Amine djmail كان في ضرائب مباشرة على الناس 
 Ahmed Mansour  كان في تمويل خارجي 
Amine djmail ما على علمي بس كان في عندهم ما يكفي من ضرائب  كان في صندوق ما يسمى بالصندوق الوطني اللي كان هو أخذ محل الدولة بجباية الضرائب كانوا يجبون الضرائب من الناس 
 Ahmed Mansour  كان هناك في عكار لسمير جعجع كان هناك في الطريق إلى سوريا  
Amine djmail البربارة بيسموه حاجز البربارة 
 Ahmed Mansour  حاجز البربارة كان يجني جبايات كبيرة من الناس 
Amine djmail كان في مصالح مالية  قلت لك كان في مصالح مالية كذلك 
==========
 Ahmed Mansour  أنت كرئيس للدولة قلصوا كثيرا سلطاتك  من أين كنت تنفق 
Amine djmail نحن كان عنا الدولة كانت الدولة يعني في عندها إمكانيات وبعدين كان في دعم مباشر لصندوق وزارة المالية من قبل بعض الأشقاء العرب 
 Ahmed Mansour  آه 
Amine djmail بعض الأشقاء العرب كانوا يدعمون بشكل أو بآخر  ذكرت لك مثلا بأول عهدي كان الملك فهد خصص مبالغ لبعض النشاطات في بعض مؤسسات الدولة 
 Ahmed Mansour  قيل إنك أنت رغم هذا الوضع الصعب الذي كان يعيشه لبنان  أذكر حادثين فقط من حوادث كثيرة جدا بالنسبة إليك  هنري إده قالها في كتاب  المال إن حكم  وأرجو كما تحرص أن تكون شفافا أن تكون قدر المستطاع شفافا معي  
Amine djmail لا  مش قدر المستطاع  أنا شفاف بالكامل  ما عندي شيء أخبيه على كل حال 
 Ahmed Mansour  طيب  في الوقت الذي كان فيه لبنان مدمرا أمرت بأن يقام في القصر الرئاسي الذي أصلح وجدد بأحدث الأثاث مركز معلومات يضاف إلى مركز الدولة وملعب رئاسي للتنس ولم تكتف بهذا بل أمرت باستيراد القرميد من الولايات المتحدة ثم أمرت بتأهيل قصر ثان لك هنا في منطقة بكفيا تقيم فيه في الصيف وهو قصر كان متنازع على ملكيته ولم يكن ملك الدولة 
Amine djmail هيدا القصر اللي ببكفيا ملك البلدية  ملك بلدية بكفيا وبلدية بكفيا رممته  
 Ahmed Mansour  صدر حكم بعد ذلك غير هذا 
Amine djmail رممته  بس كان بهديك الوقت ملك بلدية بكفيا والبلدية رممته على حساب البلدية ترميم بدائي موجود يعني ما هالقصر يلدز أو قصور الفخمة  
 Ahmed Mansour  بتحب الفخامة والترف 
Amine djmail بالعكس أنا آخر إنسان بيحب الفخفخة والترف  أنت عايش عنا بالبيت وشايف البيت  وين الترف وين الفخفخة  نحن عائلة  
 Ahmed Mansour  وهذه الأناقة والبدل التي تفصل لك في محلات خاصة في باريس و  
Amine djmail وين 
 Ahmed Mansour  يعني وصفك دائما بأنك تبدو كعارض لأحدث ملابس الموضة في العالم 
Amine djmail ممكن هيدا كل إنسان بيقول اللي بده إياه  أنت وأنا عالهوا كذا وهذه ثيابي هيدا أنا يعني حقيقة هيدا كلام فارغ كلام ما بأتوقف عليه يعني كلام ما بيتوقف عليه  أنا بأعرف مين أنا  أنا ابن عائلة الحمد لله يعني مكتفية ما بحياتنا احتجنا لأحد إنما ليست من أثرياء لبنان ولسنا من العائلات الثرية فنحن  أعطنا خبزنا كفاف يومنا  هذا ما نقول هذا ما نصلي كل يوم وأنا ابن عائلة تقية ونمارس الشعائر الدينية  
 Ahmed Mansour  ماذا فعلت في القصر الرئاسي وقصر بكفيا 
Amine djmail اي قصر  القصر الرئاسي في بكفيا هو ملك البلدية ودائما ملك البلدية  
 Ahmed Mansour  والقصر الرئاسي الذي هناك في بيروت وما أنفقت عليه من بذخ في إعادة ترميمه في الوقت الذي كان لبنان كله مدمرا 
Amine djmail يعني ما بأعرف شو أنفقنا على القصر الرئاسي  هذا قصر رئاسي  أنفقت لجيبتي  اللي أنفقته على القصر هو أخذته معي جبته معي بعدين إلى بكفيا  هذا ملك الرئاسة  الرئاسة المفروض أن يكون في الحد الأدنى من مستلزمات الرئاسة ويعني حرام  حرام ندخل بهكذا   أنا بأعرف ذكرت لك في معرض الحديث أنه صار في عملية افتراء وتجني علي وعلى بعض القضايا الأخلاقية  
 Ahmed Mansour  طيب بعد حرب الجبل قررت أن تعيد تجهيز الجيش اللبناني بالطوافات والدبابات والمدافع والذخائر من مختلف المصادر  تم شراء طوافات يفترض أنها فرنسية لكن اكتشف أنها ركبت وأعيد ترتيبها في رومانيا  كل هذه المشتريات بلغت مئات الملايين من الدولارات دفعت نقدا وسحبت من احتياط مصرف لبنان مما أدى إلى تدهور سعر العملة  إيه القصة بتاعة الطوافات دي 
Amine djmail يعني في قضية الطوافات هيدا من معرض التجني علي والافتراء  والحمد لله أنا أشكر ربي على ذلك أنه فتح هذا الملف بظل عهد عدائي علي عدائي وليس حياديا  عدائي بظل عهد الرئيس إلياس سركيس وكان في لجنة تحقيق ولجنة تحقيق ما فيها ولا شخص بيناتهم بيكن لي أي ود ومع ذلك اضطرت لجنة التحقيق برئاسة الرئيس إلياس فرزلي  إيلي فرزلي أن تعترف بأنه كانت هذه كان وضعي شفافا 100% وأنه لا علاقة لي لا من بعيد ولا من قريب بهذا الموضوع وهذا حكم يعني صدر عن لجنة برلمانية  وأنا ممتن أنه انفتح الملف بظل عهد عدائي حتى لا يقال إنه في مسايرة بالموضوع فأنا بتعرف يعني بالموقع اللي كنت موجودا فيه كما ذكرت لك كان ما بقي حدا ما حاول يفتري علي ما بقي حدا ما حاول لما كانت فترة الانتفاضات اللي ذكرتها كان مفروض تحطيم أمين الجميل بكرامته بأخلاقه حتى إذا سقط ما حدا يندم عليه وما حدا يزعل عليه هيدا من ضمن المخطط اللي كان  الحمد لله والحمد لله أني طلعت من الحكم ما حدا قدر يغبر علي بأي شيء وأنا ضميري مرتاح  إذا بتشوفني اليوم مرتاح لأني بأنام على مخدتي بضمير حي وضمير مرتاح  
 Ahmed Mansour  كل الدم والأشلاء والحروب  
Amine djmail أنا بأقدر أفتخر وأقول إنه ما لي علاقة فيها  ذكرت لك بقضية إهدن مثلا إذا بتسأل بيت فرنجية بيقولوا لك إن أمين الجميل براء من هذا الموضوع  قضية صبرا وشاتيلا أنا براء منها تماما وهذا ما قاله ياسر عرفات بالذات وهذا ما قاله أبو إياد بالذات وأرسل لي بعد صبرا وشاتيلا أرسل لي أبو إياد كتابا خطيا -إذا بدكم تنشروه أهلا وسهلا- فإذاً كل هالأمور اللي عم تنحكي عنها أنا براء منها  بالعكس أنا رجل  
 Ahmed Mansour  سياسة حكمك  
Amine djmail ليك  أنا خلقت ببيت الوالد كان أكبر رأسمال له   الوالد ما كان رجلا إقطاعيا  كان عنده صيدلية بالوسط التجاري  نحن عائلة معروف عنها التقوى نحن من العائلات اللبنانية التقليدية المسيحية المارونية فمنخاف الله  أختي راهبة  عمتي وخالتي راهبة  نحن عايشين بهذا الجو منعرف شو قيمة الناس منعرف شو الأخلاق وهيدا رأسمالنا الأساسي وصدقني لو ما عنا هالواقع  
 Ahmed Mansour  أنا بأتكلم في واقعة  
Amine djmail لو ما عنا هالواقع بالذات كن على ثقة أمين الجميل ما ضاين كل هالفترة وأنت ما أخذت العناء اليوم تتيجي تحكي معي لولا  
 Ahmed Mansour  أنا واخد عناء بقى لي كم شهر 
Amine djmail لو 10% من هالافتراء اللي قيل عني صحيح ما كنت اليوم تعذبت وجئت حكيت معي 

 Ahmed Mansour  سياستك أدت إلى انهيار العملة اللبنانية وسعر صرفها  تسلمت لبنان والدولار يوازي ثلاثة ليرات  الآن واصل 1500 ليرة 
Amine djmail أنا خليني أقول لك شغلة  يعني معلش خلينا إذا بدك تحكي أرقام  كنا فضلنا ما نحكي بهالموضوع بس إذا بدك تحكي أرقام أنا الصحيح أنه لما صارت كل   انهارت الدولة كلها أنا بأعجوبة أنه قدرت الليرة اللبنانية تحافظ على الحد الأدنى من متانتها لأنه انهارت كل الدولة  لا بقى في مصرف مركزي لا بقى في سياحة لا بقى في تجارة لا بقى في تبادل كل الدولة انهارت بعد اتفاقية 17 أيار وهذا شيء معروف أنت ذكرته  فبأعجوبة أن الدولة وقفت على رجليها  فنحن  أنا بآخر ولايتي بآخر عهدي قبل آخر عهدي بسنة الـ 1986 أنا انتخبت بسنة 1982  سنة 1986 وصل الدولار إلى -على ما أعتقد- 350 إلى 400 ليرة لبنانية الدولار  لما انتهت ولايتي سنة 1988 يعني كانت من سنة 1986 وبدأت الليرة تتحسن ونزلت قيمة الليرة لـ 250  الدولار 250  كانت الليرة اللبنانية عم ترجع تستعيد موقعها في نهاية ولايتي  
 Ahmed Mansour  استلمت وهو ثلاثة 
Amine djmail إنما أنا بعد ما تركت طلع الدولار ثلاثة آلاف ليرة  ثلاثة آلاف  أنا تركته بـ 250  طلعت على الثلاثة آلاف  بتنظر للـ 250 وبتنظر للدولار ثلاثة آلاف ليرة 
 Ahmed Mansour  أنا بأنظر للثلاثة يوم ما استلمت 
Amine djmail فنحن  أنا فخور بما حققته  صحيح أنه نحن أنفقنا على الجيش إنما لمعلوماتك وبأتمنى أنه تعمل يعني مقابلات بهذا القبيل مع المعنيين في المصرف المركزي موجود قيادة الجيش موجودة  كل   أنا أول مرة بتاريخ الدول العربية والأنظمة العربية لأول مرة رئيس جمهورية بيفرض على الأميركان وعلى الفرنسيين بالبروتوكول التسلح للجيش  فرضنا شيئين وأنا فخور فيهم وأول مرة بتنعمل بتاريخ الأنظمة العربية  
 Ahmed Mansour  ما هما 
Amine djmail عملنا البند الأول من كل الاتفاقات -وهيدي موجودة فيني أزودك فيها- البند الأول أن تكون الاتفاقات من دولة لدولة بدون مرور بعملاء  
 Ahmed Mansour  ما   شر لا بد منه العملاء والوسطاء  دولة مع دولة  
Amine djmail يا سيدي أنا عم أقول لك كل حال نحن حال نحن حطيناها  
 Ahmed Mansour  حتى في رؤساء دول هم بيعملوا الـ commission لهم 
Amine djmail نحن حطيناها بالعقد أنه ممنوع اللجوء إلى عملاء ممنوع  هيدي رقم واحد  
 Ahmed Mansour  في العقد لكن في الواقع إيه بقى اللي صار 
Amine djmail رقم اثنين حطينا بالبند بالبروتوكول بتسلح الجيش حطينا أنه ممنوع دفع أي commission حطيناها بالبروتوكول  
 Ahmed Mansour  بتتحط وبيتدفع 
Amine djmail وثالث بند بالبروتوكول هو تقسيط على ست سنوات يعني ما تم دفع السلاح إلا بعد ست سنوات يعني الـ commission بتقبضه عند الدفع  
 Ahmed Mansour  كله بحسابه يا سيادة الرئيس  ما هو ست سنوات في فوائد وفي تراكم وفي قصص 
Amine djmail يا عزيزي أنا عم أقول لك شو صار معي  أنا من هالناحية ضميري مرتاح  عم أقول لك الوقائع الحسية  هلق بدنا نحلم نحلم بس أنا عم أقول لك  
 Ahmed Mansour  طيب خليني أرجع الآن  
Amine djmail أنا عم أقول لك شو الواقع وأنا فخور فيها  أنا فخور بهاللي أنجزته وخاصة بالشفافية اللي تميزت هذه الصفقات 
 Ahmed Mansour  عايز أرجع لانتفاضة القوات اللبنانية  
Amine djmail وقضية تدهور الليرة اللبنانية بسب بالتسلح هذا غير صحيح لأن الدولة اللبنانية ما دفعت هذا السلاح إلا على التقسيط لمدة منه ست سنوات منه ثماني سنوات 
==========
 Ahmed Mansour  أعود لانتفاضة حبيقة وجعجع وبقردوني واستيلائهم على القوات اللبنانية في 12 مارس 1985  هل كانت إسرائيل بعيدة عن هذا 
Amine djmail أنا أعرف وفيني أؤكد هذا الشيء أن إيلي حبيقة كان بسوريا وعنده مندوب بإسرائيل عم يطلع إسرائيل تدريجيا يوم بيوم عن تطور المباحثات بين إيلي حبيقة وسوريا وعلى ما أعتقد أن السوريين كانوا على علم بذلك 
 Ahmed Mansour  وكان الجنرال ميشيل عون قائد الجيش على صلة وعلاقة بهم كما ذكرت 
Amine djmail كان ميشيل عون جزءا لا يتجزأ من الاتفاق الثلاثي وميشيل عون كان هو عم يشارك بالجانب الأمني من هذا الاتفاق لذلك كان ميشيل عون علاقاته كثير ودية مع حبيقة ولما حصل معركة مع حبيقة كان حريصا ميشيل عون أول شيء أن ينقذ إيلي حبيقة من السجن من أن يسجن من قبل سمير جعجع فكانت العلاقة كثير وطيدة بين ميشيل عون وإيلي حبيقة  
 Ahmed Mansour  ليه كان حيسجن  
Amine djmail وكان ميشيل عون على بينة من كل تطورات الاتفاق الثلاثي وبأعتقد من هديك الأيام بدأ نوع من الغزل بين ميشيل عون والسوريين وما يبرر أو يوضح العلاقة الآنية بين ميشيل عون والسوريين  من ذاك الوقت بلشت 
 Ahmed Mansour  صحيح الرئيس الأسد عرض عليك أن يرسل قوات سورية من أجل قمع هذه الانتفاضة 
Amine djmail نعم 
 Ahmed Mansour  لك أنت 
Amine djmail نعم  اتصل فيي لما صارت الانتفاضة اتصل فيي الرئيس الأسد وأطلعني قال لي شو صاير عندكم  قلت له في تحرك بالقوات اللبنانية  قال لي أنا خائف عليك إذا بتريد أنا بأبعث لك قوات من عندي لتنهي هذا التمرد  قلت له سيادة الرئيس أنا كثير شاكرك  هذه قضايا داخلية خليني أنا أعالجها محليا هودي الجماعة نحن منعرفهم مثل أولادنا أنا رح أتعاطى معهم على هذا الأساس وأنا رح أستوعب الموضوع وأنت اطمئن أن لبنان سيبقى آمنا ومستقرا 
 Ahmed Mansour  انتفاضة القوات هذه أضعفت من سلطتك كرئيس للدولة 
Amine djmail ما في شك بأول مرحلة ما في شك بعدين  
 Ahmed Mansour  كان عندك 38 ألف عسكري في الجيش اللبناني 
Amine djmail نعم 
 Ahmed Mansour  لم تكن تملك سلطة عليهم 
Amine djmail لأنه كان في بذاك الوقت كما ذكرت كذلك الأمر كان في نوع من تعاطف بين ميشيل عون يعني قائد الجيش والمتمردين ووقتها طلبنا من ميشيل عون بعض الحماية ببعض الأماكن واعتبر أنه بغير   الجيش ما بإمكانه يقوم بهالمهة هيدي 
 Ahmed Mansour  هذا يؤكد تواطؤ عون معهم 
Amine djmail يعني كان ما في شك أنه بهالوقت كان في علاقة كثير حميمة بين بعض المتمردين وقائد الجيش فعلى ضوء ذلك يعني أنا كنت على حق وقتها وقت جاوبته هيك للرئيس الأسد لأنه ما مضي تقريبا شهر على الانتفاضة إلا ما رجعوا القوات لعندي رجع سمير جعجع لعندي بعث لي كتابا خطيا -إذا بتحبوا تنشروا كل هالكتب يعني كتاب أبو إياد أو كتاب سمير جعجع أو غيره موجودين- بيبعث لي كتابا سمير جعجع وكأنه اعتذار على الانتفاضة  
 Ahmed Mansour  هذا الذي فوضك فيه بالتحدث باسمه مع السوريين 
Amine djmail ويعتبر أن السياسة اللي أنا اعتمدتها لحد اليوم كانت هي السياسة اللي بتخدم مصلحة البلد  قال ذلك خطيا  وبيطلب مني  
 Ahmed Mansour  وقع معه بقردوني على نفس الخطاب 
Amine djmail لا  كان سمير جعجع فقط  وبيطلب مني أستمر بالتفاوض والتحاور مع السوريين للوصول إلى ما يحفظ مصلحة لبنان 
 Ahmed Mansour  أنت وصفت في مذكراتك ما حدث بأنه محاولة انقلابية 
Amine djmail هو انقلاب 
 Ahmed Mansour  أو عملية انقلابية أو انقلاب  
Amine djmail صحيح 
 Ahmed Mansour  انقلاب داخل لبنان لكن لم يقلب نظام الحكم 
Amine djmail لأن هذا الانقلاب كان حقيقة لو نجح مظبوط لولا ما استدركنا الأمر وحفظنا مصلحة البلد في ذاك الوقت لكان بده يلتقي مع special status يعني الوضع الخاص اللي عرضوه علي الإسرائيليون  
 Ahmed Mansour  هم سعوا لهذا في الجنوب  يعني المعارك التي كانت  
Amine djmail   للشمال  لمنطقة الجبل لمنطقة الشوف 
 Ahmed Mansour  في ربيع  
Amine djmail هذا كله كان عم يتقاطع مع بعضه كان في مساعي يعني إقليمية لتجزئة لبنان مناطق مناطق وهيدا الآن  
 Ahmed Mansour  الآن في عملية حصلت  
Amine djmail ودفعوني ثمن يعني حفاظي على سيادة لبنان هذا اللي دفعوني ثمنه  أنا دفعت ثمن محافظتي على سيادة لبنان وعلى النظام اللبناني 
 Ahmed Mansour  في ربيع عام 1985 القوات اللبنانية قامت بمعارك في شرق صيدا أجبرت المسيحيين 15 ألف مسيحي على أن يذهبوا حتى يشكلوا zone لحماية إسرائيل في الجنوب  
Amine djmail وهيدي كانت أكبر جريمة  
 Ahmed Mansour  وأجبرت الشيعة أيضا رحّلتهم إلى الجنوب ورحّلت السنة إلى الشمال وكانت عملية فرز طائفي على مستوى عالي 
Amine djmail هيدي كانت أكبر جريمة ارتكبوها بعض قادة القوات اللبنانية بحق لبنان  كانت أكبر مصيبة على لبنان  
 Ahmed Mansour  سمير جعجع  
Amine djmail يعني بعض القيادات  
 Ahmed Mansour  لا  مش بعض  ما هو الآن إحنا قدام حقائق تاريخ 
Amine djmail يعني هيدي كانت أساسا أساسا كان وراءها إيلي حبيقة  أساسا كان وراءها إيلي حبيقة وبأعتقد أنه  
 Ahmed Mansour  هو علشان إيلي حبيقة مات ولسه سمير جعجع وبقردوني عايشين عايز تحملها للي مات 
Amine djmail لا  لأنه بهديك الوقت كان هو رئيس الهيئة الانقلابية كان إيلي حبيقة وقتها  قبل ما ينقلب سمير جعجع على إيلي حبيقة كان بعده إيلي حبيقة موجودا وهو على رأس الحركة الانقلابية  هيدي رسميا عم أحكيك رسميا  وبدك معلومات أكثر من هيك 
 Ahmed Mansour  بدي 
Amine djmail التقى إيلي حبيقة مع أحد مسؤولي الحزب مع الدكتور إيلي كرامة كان رئيس الحزب آنذاك  التقى فيه للدكتور إيلي كرامة وإيلي كرامة كان عم يعاتبه لحبيقة أنه عم ينتقده عم يحاسبه كيف أنت بتعمل هالعلمية هذه  قال شو فيها  على كل حال يعني هيدي ممكن البعض يروح على منطقة الحدود ونعزز الوضع المسيحي على الحدود بين لبنان وإسرائيل والآخرون ممكن يجوا يعززوا صفوف القوات اللبنانية بالجبل  يعني كان هذا الكلام اللي قيل ما عم نستشهد بقتلى بموتى عم نستشهد بشخص كان شاهدا على ذلك كان في إيلي كرامة كان في جوزيف سعادة أمين عام الحزب وإيلي حبيقة حصل هالحوار بين بعضهم البعض  
 Ahmed Mansour  وأنت رئيس الدولة عاجز عن القيام بأي شيء 
Amine djmail أكيد لأنه وقت كان بتعرف يعني مين ما كان بيقدر يحط أصبع ديناميت يهبط أكبر بناية يهبطها بثانية إنما ترجع تبنيها هذا مانه سهل فبمقدور كان القوات اللبنانية يأخذوا عشرين أو مائة أو مائتي شاب على شرقي صيدا ويفجروا الوضع ويسبق السيف العذل  هذا شيء طبيعي فنحن حانت مهمتنا كانت العلاج كنا نعالج الموضوع هيدي كانت مهمتي  هيدي كانت مهمتي الصعبة أنقذ -بعد مرة- أنقذ القوات غصبا عنها وأنقذت القوات غصبا عنها وعلى ضوء ذلك وجه لي بعد أحداث صيدا والتطورات اللي حصلت انقلب سمير جعجع على إيلي حبيقة  حبيقة اضطر يترك البلد  على أثر ذلك   لا  الرسالة بعثها لي كان بعده إيلي حبيقة  
 Ahmed Mansour  لسه  يعني هل نستطيع أن نعتبر ما قامت به القوات اللبنانية في صيدا هو أكبر عملية تهجير داخلي وعملية فرز طائفي تمت في خلال الحرب اللبنانية 
Amine djmail مش هي أكبر لا  أن اللي حصل بالشوف كان قبل كان أضخم لأن كانت بشرقي صيدا كانت مختصرة و  
 Ahmed Mansour  اللي في الشوف كانوا دورز وموارنة لكن الآن دي سنة وشيعة وموارنة 
Amine djmail تمكنا بسرعة أن نعالج الموضوع بشرقي صيدا يعني دغري تدخلنا مع بعض القيادات السنية في المنطقة وعالجنا الموضوع بسرعة حتى نمنع هذا التهجير ورجعنا يعني حصل تطبيع للوضع بشرقي صيدا وعادوا اللي تهجروا عادوا إلى منازلهم يعني عالجنا الموضوع بسرعة في شرقي صيدا 
==========
 Ahmed Mansour  الآن في نقطة مهمة جدا للفهم في هذا الموضوع أن القوات اللبنانية التي كانت بعد مقتل شقيقك بشير أصبحت يعني تقريبا تتعامل معك بندية تحت قيادة فادي فرام وتحتفظ بعلاقات مع إسرائيل وقع فيها انشقاق أو انقلاب عليك وعلى النظام واستقل إيلي حبيقة وبقردوني وجعجع بالقيادة ثم بعد ذلك وتحديدا في 9 مايو/ أيار 1985 انقلب إيلي حبيقة على الآخرين وأصبح قائدا للقوات لكنه أصاب الجميع بصدمة وهو رجل إسرائيل الأول ومرتكب مجازر صبرا وشاتيلا بأنه ينادي بالتيار اللبناني العربي وبأن سوريا لها فيه موقع  هذا البيان الذي أصدره أصاب الجميع بالصدمة  رجل إسرائيل يصدر بيانا يقول فيه سوريا 
Amine djmail وبأرجع بأؤكد لك أنه لما كان إيلي حبيقة بسوريا كان عنده اتصال مباشر بإسرائيل وكانت سوريا تعلم بذلك  أفسرها ما بعرف كيف أفسرها  هيدي تناقضات 
 Ahmed Mansour  لا  أنا عايز أفهمها  أنا قلبت الكتب عايز أفهم هذا الموضوع 
Amine djmail هذا الموضوع صعب  
 Ahmed Mansour  كيف أن سوريا ترحب برجل إسرائيل الأول في القوات اللبنانية وتتحالف معه ويستقبل رسميا في 10 سبتمبر من نائب الرئيس السوري عبد الحليم خدام ويأخذ موقعا متقدما في العلاقات مع سوريا ثم يبرم معه بعد ذلك ما يسمى بالاتفاق الثلاثي ويتحول من يد إسرائيل الضاربة في لبنان إلى يد سوريا الضاربة في لبنان  هل ده يعتبر نجاحا للسوريين أنهم استطاعوا أن يسيطروا على رجل إسرائيل الأول في القوات اللبنانية 
Amine djmail أنا التقيت أحد السفراء سفير الجزائر في ذاك الوقت إجا زارني وتساءلنا ذات السؤال  عم نحكي أنا وإياه يعني كان صديقا عم نتداول  سألته ذات السؤال وهو كان حقيقة عنده ذات التساؤل  قال لي صارحني قال لي أنا سألت ذات السؤال لأحد أركان الرئيس نبيه بري الوزير نبيه بري  سألته السؤال أنه كيف أنتم بتقبلوا تتعاطوا  فبيقول هذا القريب من الرئيس بري قال له كمان الرئيس بري سأل ذات السؤال للسوريين فقالوا له السوريون قالوا له نحن عنا فرصة ذهبية هلق نقدر نأخذ من المسيحيين التوقيع اللي بدنا إياه فخلينا نأخذ التوقيع وبعدين لكل حادث له حديث  لكل حادث له حديث  برأيي أنا -هذا شيء خطير بدي أقوله- كان اغتيال نبيه بري منذ سنة تقريبا أو سنتين 
 Ahmed Mansour  محاولة اغتياله 
Amine djmail مش محاولة  اغتيل  قتل 
 Ahmed Mansour  تقصد إيلي حبيقة  آه إيلي حبيقة لما قتل 
Amine djmail إيه  قتل إيلي حبيقة  هيدا كان الكلام اللي حصل بيني وبين سفير الجزائر قال لي السوريون كان موقفهم خلي هلق نأخذ منه التوقيع لأنه أول مرة عم نأخذ من قائد مسيحي بهالموقع توقيعا لصالح سوريا  
 Ahmed Mansour  بس قائد مشكوك في ولائه  رجل ولاؤه لإسرائيل وليس حتى للطائفة المارونية 
Amine djmail أخذوا التوقيع منه  أخذوا التوقيع وقع إيلي حبيقة باسم  
 Ahmed Mansour  كان في كثير زعماء مسيحيين ممكن يوقعوا  
Amine djmail أخذوا التوقيع باسم القوات اللبنانية يعني أهم فصيل مسيحي على الأرض  لا  البقوة القيادات المسيحية الأخرى لما كانت قبلت بهكذا اتفاق  الاتفاق الثلاثي هو اتفاق الإذعان بكل معنى الكلمة 
 Ahmed Mansour  اللي وقع في 30 ديسمبر 
Amine djmail اللي وقع ما بعرف في 30 ديسمبر 
 Ahmed Mansour  إحنا قلنا  لا  إحنا قلنا تاريخه قبل كده  أنا حأرجع لتاريخه  لكن أنت فاروق الشرع سلمك نص الاتفاق في 30 ديسمبر قبل أن تذهب وأنت كنت رفضت أن توقع  جوزيف أبو خليل يقول إنه كان بين يديك أنت أنه هو شاف بين يديك رسالة موقعة من بقردوني وجعجع يفوضونك فيها باسمهما وباسم القوات اللبنانية التفاوض مع دمشق وهذا التفويض هو الذي حمل حبيقة على الانتفاضة عليهما  صحيح 
Amine djmail هيدا نعم بعد ذكرت عم نذكرها هيدي التواريخ مانها واضحة بذهني بس بأعرف أنه كان إيلي حبيقة هو مسؤول عن القوات اللبنانية عن الانتفاضة كان هو رقم واحد بالانتفاضة رقم اثنين سمير جعجع رقم ثلاثة كريم بقردوني  بعد أحداث شرقي صيدا بيوجه لي كتابا سمير جعجع حول موضوع أنه بيوكلني يعني نوع من اعتذار واعتراف بسياستي وبيطلب مني أن أستمر في هذا الخط  ساعتها  
 Ahmed Mansour  في الوقت الذي كان لا زال ولاؤه لإيلي حبيقة 
Amine djmail كان بعده رقم اثنين عند إيلي حبيقة  إيلي حبيقة يعني انتفض ساعتهامن سمير جعجع  
 Ahmed Mansour  9 مايو / أيار 1985 
Amine djmail وأكد قبضته أكثر وأكثر إيلي حبيقة على القوات اللبنانية 
 Ahmed Mansour  كيف خططت أنت مع سمير جعجع وبقردوني بعد ذلك وفي 15 كانون الثاني ديسمبر عام 1986 وجهتم ضربة قاصمة إلى إيلي حبيقة واستطعتم أن تسحقوا وجوده العسكري بل وتقبضوا عليه وتأخذوه إلى مقر وزارة الدفاع 
Amine djmail خليني أوضح لك هالنقطة  لم يكن بيني وبين سمير جعجع أي تنسيق في ذاك الوقت  
 Ahmed Mansour  إزاي  الكل بيقول إنك نسقت 
Amine djmail بيقولوا  عم تسألني ولا عم تسأل الكل 
 Ahmed Mansour  أسألك 
Amine djmail وقت أخلص المقابلة اسأل الكل  هلق عم تسألني لي عم أجاوبك  
 Ahmed Mansour  لا  في الكتب أنا أرجع للكتب 
Amine djmail أنا عم أجاوبك يعني شو صار معي  أنا عم أقول لك إنه ما صار أي تنسيق بيني وبين سمير جعجع في هذه الحقبة بالعكس كان سمير جعجع وكريم بقردوني عم ينسقوا مع إيلي حبيقة  كريم بقردوني راح  
 Ahmed Mansour  ما أن قلت لي سيادة الرئيس هم بعثوا لك رسالة قبل كده قبل ما ينتفضوا على إيلي حبيقة أرسلوا لك رسالة وقالوا لك إحنا معك ومفوضينك  
Amine djmail نعم  مظبوط  
 Ahmed Mansour  إذاً في خط سري بينك وبينهم 
Amine djmail مظبوط  لا  هالمكتوب ما كان سريا كان معروفا لأن سمير جعجع عرضه على  
 Ahmed Mansour  بمجرد ما حبيقة عرف به  
Amine djmail عرضه على إيلي حبيقة 
 Ahmed Mansour  لا  بمجرد ما إيلي حبيقة عرف به انتفض عليهم في 9 مايو 
Amine djmail بعدين سمير جعجع أطلعه لإيلي حبيقة شو المكتوب اللي بعثه لي  أطلعه في اجتماع عام كانت القيادة موجودة 
 Ahmed Mansour  كيف الآن خطط سمير جعجع وبقردوني للانقلاب على إيلي حبيقة 
Amine djmail اسمعني مظبوط 
 Ahmed Mansour  بأسمعك 
Amine djmail سمير جعجع وكريم بقردوني كانا حقيقة بحيرة من نفسهم إذا بيمشوا مع حبيقة ولا ما بيمشوا إذا بيمشوا بالاتفاق الثلاثي ولا ما بيمشوا  كان الكلام بين سمير جعجع وحبيقة  بيقول له حبيقة لسمير جعجع بيقول له أنا رح أتحمل المسؤولية أنا رايح عالشام إذا نجحت أنت معي بالوزارة إذا ما نجحت ساعتها أنت بتستلم القيادة 
 Ahmed Mansour  على اعتبار الآن أن السوريين سيولون إيلي حبيقة أمر لبنان 
Amine djmail على أساس أن القوات كقوات مجلس القيادة تبع القوات بيكون كله سوا مستفيدا من الاتفاق الثلاثي  هيدا كلام حبيقة -عم أقول لك بالمحاضر عم أقول لك دقائق ووقائع ما عم أخترع من عندي- على أثر ذلك بيروح كريم بقردوني مع إيلي حبيقة على الشام  كريم كان باجتماعات الشام  
 Ahmed Mansour  وكريم معروف بعلاقته الوثيقة بالسوريين 
Amine djmail وعلاقته الوثيقة مع سمير جعجع كان كريم بجانب سمير فسمير وكريم بقردوني بيتفقوا مع إيلي حبيقة إذا بينجح إيلي حبيقة بيكون نجاح القوات اللبنانية كلها سوا  
 Ahmed Mansour  وإذا بيفشل 
Amine djmail وإذا فشل  
 Ahmed Mansour  على نفسه الفشل 
Amine djmail على نفسه الفشل  هذا كان كلاما واضحا بين إيلي حبيقة وسمير وكريم  على أثر ذلك سمير وافق وبقي على الحياد وبعث كريم بقردوني يحضر الاجتماعات  هيدا اللي حصل  بهالأثناء هذه كان العقدة أمين الجميل رئيس الجمهورية والسوريون بدؤوا يتعاطون معي  اطمأنوا أن القوات ما في مشكل بدؤوا يتعاطون معي  لما شاف إيلي حبيقة أنه أنا ماني ماشي شعر أنه أنا ما رح أمضي على الاتفاق وكان عندي دعم كل الجبهة اللبنانية يعني كل الفريق المسيحي السياسي أو معظم الفريق المسيحي كان بجانبي والبطرك الماروني كان بجانبي لأن بيعترفوا أن هذا الاتفاق خطر على لبنان  لما خاف إيلي حبيقة أنه أنا أرفض عمل من جهة حملة الافتراء علي وعملية كذب وتدجيل علي وعلى موقعي وعلى معنوياتي من جهة  لما شاف أن هالحملة اللي عملها علي ما أدت إلى نتيجة ما أرعبتني لجأ لشيء آخر أخطر  
 Ahmed Mansour  ما هو 
Amine djmail اللي هو اقتحام عسكري لمنطقة المتن اللي هي معروفة أن هيدا معقل أمين الجميل  هيدا اللي حصل بـ 12 كانون الثاني 1985  يعني كان عشية رحلتي إلى الشام  
 Ahmed Mansour  لا  اسمح لي  1986 
Amine djmail 1986  عشية رحلتي إلى دمشق وعارف أنه أنا رح أرفض هذا الاتفاق نظم عملية اقتحام عسكري لمنطقة المتن اللي هي معقلي الطبيعي  عندئذ صار في ردة فعل من شباب المتن وتصدوا لهجوم إيلي حبيقة  ميشيل عون قيادة الجيش قعدت على جنب اعتبرت هي مانها معنية ولم تتدخل  شباب المتن تدخلوا ودافعوا عن المتن ويعني راح خسائر كبيرة لإيلي حبيقة واضطروا القوات تبع إيلي حبيقة يتراجعوا باتجاه الكرنتينا باتجاه قيادة القوات قيادة إيلي حبيقة  عندئذ وفقط عندما أنا رفضت الاتفاق وعندما شباب المتن اللي تصدوا لحبيقة واضطروا يتراجعوا باتجاه موقع إيلي حبيقة عندئذ تدخل سمير جعجع شاف سمير جعجع أن الثمرة ناضجة فطوق إيلي حبيقة وانقض على قيادة القوات واستلم القيادة في ذاك الوقت  فانتظر  
 Ahmed Mansour  الهجوم كان 1985 كان يناير 1985 
Amine djmail فانتظر سمير جعجع ما تدخل وأخذ موقفا إلا بعد ما أنا رفضت الاتفاق دستوريا وشباب المتن تصدوا لإيلي حبيقة وألزموه للتراجع إلى ما يسمى بالمجلس الحربي أو موقع قيادة القوات فساعتها طوقهم سمير جعجع كانوا مكسورين طوقهم وكان على وشك أن ينقض على إيلي حبيقة ساعتها تدخل ميشيل عون عندئذ تدخل ميشيل عون لحماية   لأن كان فكر ميشيل عون أنه بينتصر إيلي حبيقة  لما  
 Ahmed Mansour  سمير جعجع انتصر عليه 
Amine djmail لما انتصر سمير جعجع وطوق إيلي حبيقة ساعتها تدخل ميشيل عون وهدد سمير جعجع قال له إذا بتنال من حياة أو بتتعدى على حياة إيلي حبيقة أنا ساعتها بأخذ موقفا عسكريا  
 Ahmed Mansour  إحنا الآن عايزين  
Amine djmail صار في مفاوضات هون بين سمير جعجع وميشيل عون لإخلاء سبيل إيلي حبيقة وأخذوه على وزارة الدفاع ومن وزارة الدفاع هرب إلى الخارج 
 Ahmed Mansour  مش هرب  مش هرب  دول جابوا له طوافة طائرة هيلكوبتر وركبوه معززا مكرما وذهب إلى قبرص ومنها إلى باريس ثم رجع بعد ذلك إلى سوريا  أنا هنا في نقطة مهمة جدا  
Amine djmail بس بالنسبة لقائد القوات اللبنانية اضطر يهرب من المنطقة يعني ما قادر 
 Ahmed Mansour  قائد القوات اللبنانية حينما هزم إيلي حبيقة على يد سمير جعجع الذي أصبح قائدا للقوات اللبنانية منذ ذلك الوقت  
Amine djmail ساعتها استلم سمير جعجع القيادة هو وكريم 
 Ahmed Mansour  قيادة القوات هو وكريم لكن بقي هو الآن إلى الآن سمير جعجع هو قائد القوات  في هذا الوقت الجنرال عون لعب دورا كبيرا جدا في الحفاظ على حياة إيلي حبيقة 
Amine djmail صحيح لأنه من الأساس كان في يعني ما بدي أقول تواطؤ كان في علاقة حميمة بين إيلي حبيقة وميشيل عون 
 Ahmed Mansour  أنا قاعد بين الكتب منذ أربعة أشهر وحاسس أن في عبث عالي المستوى بالحياة وبالناس وبالأوطان 
Amine djmail صحيح 
 Ahmed Mansour  عبث  مشاهد عبثية 
Amine djmail صحيح  أنا دائما بأقول هيدي في سياسة عبثية وأنا قلت لك إياها عم أنقذ الناس غصبا عنها  عم أنقذ الناس غصبا عنها  وقالها وليد جنبلاط بمعرض الاتفاق الثلاثي وقالها قبله كثير من الناس إن  
 Ahmed Mansour  ما الذي شكله بالنسبة لك نهاية قيادة إيلي حبيقة للقوات اللبنانية وانتقال القوات اللبنانية إلى قيادة سمير جعجع 
Amine djmail يعني بالنسبة لي كانت القيادة واحدة أكان حبيقة أو جعجع أو كلهم يعني كان بالنهاية يمكن حبيقة كان عنده جرأة أن يروح على الشام  البقوة بقيوا على الحياد بهالموضوع هيدا لفترة طويلة بس بالنهاية بهديك الوقت خاصة كان في حقيقة صراع بين مشروعين  مشروعي اللي هو مشروع المؤسسات والدولة الواحدة ومبدأ الوحدة الوطنية والتعايش إلى ما هنالك وعلاقات لبنان العربية والدولية هيدا مشروعي  بالمقابل كان في مشروع المليشيات ليست فقط مليشيات القوات اللبنانية إنما مليشيات أخرى كذلك الأمر اللي كانت عم تسعى لإقامة نوع من حكم ذاتي لها ببعض المناطق اللبنانية وإنشاء بعض المربعات 
 Ahmed Mansour  يوم الاثنين الأول من يونيو/ حزيران عام 1987 انفجرت المروحية التي كان يستقلها رئيس الوزراء اللبناني رشيد كرامي  أبدأ معك الحلقة القادمة -التي ستكون الأخيرة في هذه الشهادة المطولة- بمقتل رشيد كرامي ثم نمر على ما بقي من ولايتك لرئاسة الجمهورية  أشكرك شكرا جزيلا كما أشكركم مشاهدينا الكرام على حسن متابعتكم  في الحلقة القادمة إن شاء الله نواصل الاستماع إلى شهادة الرئيس اللبناني الأسبق أمين الجميل  في الختام أنقل لكم تحيات فريق البرنامج وهذا أحمد منصور يحييكم والسلام عليكم ورحمة الله وبركاته 
==========