==========
 Ahmed Mansour  السلام عليكم ورحمة الله وبركاته وأهلا بكم في حلقة جديدة من برنامج شاهد على العصر حيث نواصل الاستماع إلى شهادة الرئيس اللبناني الأسبق أمين الجميل  سيادة الرئيس مرحبا بك 
Amine djmail أهلا وسهلا 
 Ahmed Mansour  توقفنا في الحلقة الماضية عند اللقاء الذي تم بعد انتخاب شقيقك بشير الجميل رئيسا للبنان بينه وبين رئيس الوزراء الإسرائيلي مناحيم بيغنفي نهاريا في إسرائيل في الأول من سبتمبر/ أيلول عام 1982  كان لقاء عاصفا بين الطرفين  نشر محضر الاجتماع في أكثر من كتاب  كان هناك شهود من الطرف الإسرائيلي منهم شيمين شيفر نشر في  كرة الثلج  التفاصيل ومنهم مصادر أخرى  آلان مينارغ نشره أيضا من مصادر الموساد ومن طرف الموارنة نشر جوزيف أبو خليل أيضا تفاصيل الموضوع وكان واحدا من أربعة رافقوا بشير في هذا الاجتماع  معلوماتك عن هذا الاجتماع باختصار 
Amine djmail يعني هذا الاجتماع بيؤكد أن منطق التذاكي اللي كان بين بشير وبين شارون لأن كان شارون هو مهندس العلاقات اللبنانية الإسرائيلية وكان  
 Ahmed Mansour  لكن كان بيغن رئيس الوزراء في ذلك الوقت  
Amine djmail كان بيغن رئيس الحكومة إنما كان الوسيط هو شارون  كان المشروع مشروع شارون بصورة خاصة كان شارون حابب يعمل يعني هو يكون بطل السلام واعتبر من خلال عملية بيروت قادر يقتحم المسار هذا  فمنذ البداية كان في يعني ما كان في مصارحة حقيقية بين الإسرائيليين واللبنانيين  الإسرائيليون كان عندهم مشروع محدد بدهم يسيطروا على لبنان ويوجهوا لبنان باتجاه معين ويبعدوه عن الخط العربي وكان اللبنانيون كل همهم كانوا يستعيدوا سيادتهم على أرضهم بعد كل الجنوح اللي حصل من قبل المقاومة الفلسطينية ومنظمة التحرير في ذاك الوقت وحولوا لبنان إلى فلسطين ثانية وكانت هذه بداية مشروع التوطين بالنهاية على الأرض اللبنانية فكان في هالردة الفعل من عنا ضد التوطين وكان اعتبروا اللبنانيون بدءا ببشير اللي كان هو قائد القوات اللبنانية في ذاك الوقت اعتبروا أن كل الوسائل منيحة حتى يتخلصوا من هذه السيادة الذاتية  فإجا اجتماع نهاريا حتى يحط الطرفين أمام مسؤوليتهم  كانت هذه لحظة الحقيقة  لحظة الحقيقة  بده كل واحد يصارح الثاني  بيغن بده اتفاقية سلام مع لبنان بوضوح  
 Ahmed Mansour  وتوقع فورا 
Amine djmail وقال له بدي إياها اليوم  قال له بشير طيب طول بالك خلينا بالأول نستلم وهذا  قال له بشير بدي أعمل حكومة وحدة وطنية نتفاهم مع المسلمين على ذلك والأنسب أن أي اتفاق منعمله معكم يكون من خلال حكومة وحدة وطنية ويكون لبنان كله متضامنا معنا بهذه الطريقة  قال له آه هيك  مبروك لكان  إذا كل شيء عملناه نحن بدك تضحي فيه بهالشكل كرمال وحدة وطنية فمبروك عليك الوحدة الوطنية  قال له بهاللهجة هذه  ساعتها فهم بشير الرسالة فهم أن الأمور مانها يعني على أحسن ما يرام  فكان إذاً بشير بالعكس متمسكا بالوحدة الوطنية  
 Ahmed Mansour  هو فقط أراد الوقت  لم يمانع في المبدأ ولكن أراد الوقت 
Amine djmail أراد الوقت لأنه كان عم يحكي بوضوح إنه نحن بدنا نفتح على اللبنانيين كلهم ويجوا اللبنانيون نتشاور مع بعضنا البعض وعلى ضوء ذلك   بشير ما بيقدر يقول له بالاجتماع لا أنا ما بدي  قال له   خاصة أنه كان في توجه كان عم ينحكى بكامب ديفد وعم ينحكى باتفاقات من هون وهون وسوريا ما كانت بعيدة عن التفاوض فلذلك بشير كان يمكن عم يكسب وقتا حتى يحصن حاله ويحصن الوضع الداخلي وكان على تواصل مع الأميركان في ذلك الوقت ومع بعض الدول العربية لا سيما السعودية  
 Ahmed Mansour  أيضا بيغن كان متعجرفا في مطالبه ويعني كان تخاطب مع بشير بلغة  
Amine djmail بوقاحة  بوقاحة وبطريقة فوقية 
 Ahmed Mansour  بيتعامل مع واحد بينظر له كعميل لإسرائيل 
Amine djmail يعني اسمح لي ما نستعمل كثير التعبير  
 Ahmed Mansour  عفوا بس هذا  
Amine djmail ما بأحب أنا لأن بشير بعيد كل البعد عن هذا المنطق يعني بس أنه كان عم يتعاطى  
 Ahmed Mansour  بغض النظر عن أي توصيف ولكن كانت هذه اللهجة منه ليست لهجة مسؤول إلى مسؤول 
Amine djmail عم يتعاطى مع لبنان أنه أنا محتل أنا جيشي في قصر بعبدا أنا جيشي في بيروت محتل بيروت وبالتالي  
 Ahmed Mansour  في خطبة طويلة منشورة قالها بيغن كلها يتحدث فيها عن أفضال إسرائيل على الموارنة ونقل منها أيضا جوزيف أبو خليل في الكتاب 
Amine djmail حقيقة هالمرحلة هيدي هي مرحلة الشواذ لأنه إذا منرجع للتاريخ كانوا الموارنة يعني دائما يزعجوا إسرائيل كانوا دائما الموارنة هم يقفون في وجه المخططات الإسرائيلية منذ البدء يعني هذه كانت إذا منستثني هالحقبة هيدي اللي هي حقبة التذاكي بأسميها حقبة التذاكي كانوا دائما الموارنة  
 Ahmed Mansour  إحنا تكلمنا قبل كده في الموضوع ولا نريد الكلام فيه مرة أخرى حوالين بعض التعاون اللي حصل لكن هنا شهادة أحد الحضور الموارنة والذي كان مع بشير  جوزيف أبو خليل يقول  وفيما أنا أحاول تبيان فداحة ما يطالب به بيغن من لبنان ومن بشير الجميل خصوصا خرج بيغن وبشير من اجتماع مغلق وعلى وجهيهما كل علائم سوء التفاهم واقترب مني بشير ليهمس في أذني قائلا هذا أسوأ اجتماع عرفته في حياتي  
Amine djmail صحيح هيدا الكلام اللي قاله لي بشير كذلك الأمر  
 Ahmed Mansour  أنا سؤالي هنا بقى  هل حكى لك بشير عن الموضوع 
Amine djmail أكيد أعطاني كل التفاصيل وأنا عندي المحضر من أول هديك الوقت يعني بشير كان كثير مضطربا  
 Ahmed Mansour  ليه 
Amine djmail مضطرب لأن الإسرائيلي موجود في الداخل وتقريبا انقطع الحوار بينه وبينهم لأنه كان واضح بشير أنه أنا ما بأقدر أنفذ اللي أنت عم تطالبه  كان بشير بدأ علاقات مع المسلمين كان في حوار جدي مع لا سيما القيادات السنية في بيروت وعم بيحضروا لحكومة اتحاد وطني فكان بشير وكذلك الأمر ما ننسى أنه كان راجعا من السعودية وكان الأميركان عم يشجعوا لاستقلالية القرار اللبناني و  
 Ahmed Mansour  لأنه كان في مشروع عند ريغن في ذلك الوقت كان لبنان جزءا منه 
Amine djmail كان في مشروع ما في شك أنه كان في مشروع أميركي  
 Ahmed Mansour  وأنا حأجي له في فترة رئاستك أنت لأنك لعبت دورا فيه 
Amine djmail إذا بتسمح لي بس كلمتين نحكي يعني كان بدنا نتذكر أنه لما إسرائيل اجتاحت لبنان كان التفاهم بين إسرائيل وأميركا أن إسرائيل لا تتجاوز الأربعين كيلومترا ولما إسرائيل تجاوزت الأربعين كيلومترا ودفع ثمنها ألكسندر هيغ كان وزير خارجية أميركا صار في خلاف كبير بين أميركا وبين  
 Ahmed Mansour  حتى أن ريغن لما قصفت وضربت بيروت وجه أمرا مباشرا للإسرائيليين أن يوقفوا القصف  في يوم من الأيام قتل أكثر من 150 شخصا -حأفتكر اليوم- ووجه ريغن كلاما قاسيا إلى بيغن حتى يوقف قصف بيروت 
Amine djmail وخلينا نذكر المشاهدين أنه يمكن للمرة الأولى -ما بعرف إذا في غير مناسبة- للمرة الأولى اللي أميركا بتقف موقفا حازما بوجه إسرائيل كانت لما إسرائيل فاتت إلى بيروت وللمرة الأولى أميركا أخذت عقوبات بوجه إسرائيل  كان في برنامج عسكري ما رح ندخل بتفاصيله أوقفوا برنامج التعاون العسكري وتطوير بعض الأسلحة لا سيما الطيران بين أميركا وإسرائيل على أثر اجتياح إسرائيل لبيروت فإذاً كان في  
 Ahmed Mansour  روبرت فيسك في كتابه أيضا إضافة إلى هذا ذكر أن أكثر من مرة كانوا المارينز  لأن المارينز نزلوا إلى بيروت بعد ثلاثة أيام فقط من انتخاب بشير  قامت مواجهات بين ضباط من مارينز وبين إسرائيليين أكثر من مرة 
Amine djmail صح أنا شاهد عليها  أنا شاهد  يعني كان في اختلفت  
 Ahmed Mansour  إحنا نقول هنا إن المشروع الأميركي مع المشروع الإسرائيلي حصل خلاف جزئي بينهم فأرادت أميركا أن توقف إسرائيل من أجل مشروعها هي 
Amine djmail صحيح كان في مشروع أميركي انفتاح عربي ويدخلوا من هالاجتياح فقط الجنوب لفتح حوار بالعمق مع العرب وتأسيس لمبادرة سلام كان الرئيس ريغن مصرا عليها واستمر الرئيس ريغن يحاول يصل لها بالتعاون مع لبنان خلال المفاوضات اللي عملناها نحن والأميركان إنما كان في تعنت إسرائيلي بوجه هذا المشروع 
 Ahmed Mansour  بعد ما رجع بشير الجميل الرئيس المنتخب من إسرائيل بقي 12 يوما مقاطعا للإسرائيليين وكانت هذه أطول مدة يحدث فيها مقاطعة بينه وبين الإسرائيليين منذ أن العلاقات بدأت بينهم بشكل أساسي  إلى أن جاء آرييل شارون جاء إلى هنا ربما إلى هذا البيت  
Amine djmail إلى بكفيا  لا  مش هذا البيت لعند بشير بيت بشير  
 Ahmed Mansour  بيت بشير 
Amine djmail بشير عنده بيت هون لحاله ببكفيا 
 Ahmed Mansour  عقد اجتماعا مطولا معه  هل علمت شيئا عما دار في هذا الاجتماع 
Amine djmail كان ما توصلوا  بقيت الأمور على حالها  ما توصلوا لنتيجة لحل ما اتفقوا على حل إنما اتفقوا أن يرجعوا فريق عمل من عند بشير وفريق عمل من عند شارون يرجعوا يقعدوا مع بعضهم بهدوء بمعزل عن أجواء اجتماع نهاريا ويحاولوا يلاقوا مخرجا لهالخلاف الكبير سوء التفاهم اللي حصل بنهاريا  يعني كانت نوعا من ربط ما انقطع أكثر ما كانت حلا للأزمة اللي خلقت بنهاريا لأن بشير بقي متمسكا بموقفه  
 Ahmed Mansour  أنه يريد وقتا 
Amine djmail   وخاصة بهالوقت هذا كان التقى هو وصائب سلام وصار في اجتماع كثير ودي ويؤسس لمرحلة قادمة  كانت الفكرة أنه يجي بشير يكلف سليمان العلي رئيس حكومة لما كانت مرحلة الترشيح للرئاسة كان في تفاهم مع سليمان العلي اللي هو مسلم سني من العكار وكان مقربا من بشير إنما لا يمثل حقيقة تمثيلا شاملا للسنة  
 Ahmed Mansour  وكان الرؤساء الموارنة يميلون إلى ذلك 
Amine djmail وبعد اجتماع بشير مع صائب سلام كان التوجه لا  كان التوجه تكليف صائب سلام برئاسة الحكومة يعني صار في تغيير جذري بسياسة بشير خاصة لجهة التقارب وقامت من ذاك الوقت علاقة مستمرة مع صائب سلام وصائب سلام وعد بأن هو يحاول يسوق بشير ببعض الأوساط المعارضة 
 Ahmed Mansour  مما زاد غضب بشير أنه اتفق مع الإسرائيليين أن اجتماعه معهم في نهاريا يجب أن يبقى سريا لكن وكالة رويترز في الثالث من سبتمبر سربت في 1982 نقلا عن موظف كبير رفضت ذكر اسمه أن اجتماعا وقع ما بين شارون وشامير وبيغن والتقوا مع بشير وهذا زاد من غضب بشير كثيرا خاصة الإذاعة الإسرائيلية نشرت ورويرتز وصحف إسرائيلية وتم تناول الموضوع بشكل أزعجه إلى حد كبير 
Amine djmail إسرائيل تأخرت بنشر الخبر لأنه  
 Ahmed Mansour  يومين 
Amine djmail توقعي أنه كان بدها تنشره ذات النهار لأنه عملوا الاجتماع حتى ينشروه حتى يحرجوا بشير وبشير يقطع العلاقات مع بعض الأطراف اللي كانت معارضة لذلك  يحطوا كل الناس تجاه الأمر الواقع وما يقدر بشير يتراجع 
 Ahmed Mansour  بشير غضب ووصف غضبه بأنه انتابت بشير ثورة من الغضب الأسود 
Amine djmail يعني كانت كل هالمرحلة هيدي أنا وقت كنت أجتمع ببشير كان حقيقة بشير آخر يعني كان حقيقة مضطربا وكان هيك مثل واحد مقهور من هالتطورات اللي عم تأخذها وشاف أن مشروعه اللي هو سيادة لبنان ومصلحة لبنان وإعادة ربط ما انقطع بين اللبنانيين أنفسهم شاف أن هالحلم هيدا عم يواجهه تعنت إسرائيلي وضغط إسرائيلي كبير  
==========
 Ahmed Mansour  أنا فقط أضع المشاهد في المشهد المكتمل في هذا الوضع اللي كان فيه بشير منتخبا ويعد وذهب إلى إسرائيل ويتفاوض والسعودية دعمت وتحرك العرب والأميركان  نزل المارينز للمرة الأولى إلى شواطئ بيروت منذ العام 1958 نزلوا في 25 أغسطس 1982 بعد يومين من انتخاب بشير  سبع سفن تابعة للأسطول السادس رست أمام مرفأ بيروت  شارك الأميركيون الفرنسيين والإيطاليين إجلاء الفلسطينيين  كان هناك إجلاء للفلسطينيين يتم في ذلك الوقت تم الاتفاق على تفاصيله وأنت لعبت دورا في عملية الإجلاء أو في بعض الاتصالات التي تمت 
Amine djmail خلينا نوضح أولا معنى مجيء المارينز إلى لبنان  المارينز إجوا إلى لبنان ليس إطلاقا لحماية لبنان أو بطلب من لبنان أو   كان التدخل الأميركي في لبنان من أجل تحقيق انسحاب أبو عمار من بيروت  هيدا كان الهدف  الهدف من مجيء الأميركان كان بطلب من العرب وبطلب من منظمة التحرير بالذات وبطلب من سوريا لأنه كان في الجيش السوري ببيروت لم يزل في بيروت مطوقا ومنظمة التحرير مطوقة فكان في  
 Ahmed Mansour  من قبل الإسرائيليين والموارنة 
Amine djmail من قبل إسرائيل  
 Ahmed Mansour  أنتم كنتم معهم برضه 
Amine djmail كان الموارنة   وقتها الطوق كان من قبل الجيش الإسرائيلي مثل ما عم بأقول  
 Ahmed Mansour  أنتم بتقدموا دعما استخباراتيا  خلاص 
Amine djmail الدعم اللي بدك إياه بس ما كان في  
 Ahmed Mansour  دي كانت فرصتكم التاريخية 
Amine djmail ما كان في عمليات حربية من قبلنا 
 Ahmed Mansour  سيادة الرئيس كانت فرصتكم التاريخية الآن  الإسرائيليون جاؤوا وحققوا لكم الأمل الكبير -كما جاء في المصادر المختلفة- بإخراج الفلسطينيين من لبنان 
Amine djmail نعم على كل حال ما عم نقول لا ما عم ننكر هذا الأمر  هلق بالنسبة  
 Ahmed Mansour  الآن المارينز جاء حتى يخرج ياسر عرفات  
Amine djmail بالنسبة للمارينز  
 Ahmed Mansour  المارينز دخلوا في 25 أغسطس وعرفات طلع في 30 أغسطس 
Amine djmail قديش 
 Ahmed Mansour  30 
Amine djmail متى وصلوا الأميركان 
 Ahmed Mansour  25 
Amine djmail إيه وصلوا قبل بيومين ثلاثة ليؤمنوا الانسحاب يعني هذا واضح يعني كان بطلب  كان صائب سلام كان عم يتفاوض كان هو ببيروت الغربية وعم يتفاوض مع أبو عمار ويجي من عند أبو عمار على المنطقة الأخرى على القصر الجمهوري يجتمع بفيليب حبيب ويحاولوا ينسقوا  أنا بذاك الوقت رحت زرت مرتين المنطقة الغربية يعني ياسر عرفات وصائب سلام  انتقلت من الأشرفية إلى البسطة والتقينا مع أبو عمار بالملجأ وكان أبو إياد وكانت زيارة لصائب سلام  حاولنا نسهل النقاط اللي كان عم يسوقها صائب بيك مع فيليب حبيب لإخراج منظمة التحرير من لبنان وكذلك الأمر كان في مفاوضات مباشرة بين الأميركان وبين السوريين لانسحاب الجيش السوري من لبنان من بيروت وتم الاتفاق أنه بتنسحب منظمة التحرير من بيروت  المقاتلون باتجاه اليمن والقيادة باتجاه تونس  كما أنه بينسحب الجيش السوري من بيروت بطريق البر  
 Ahmed Mansour  باتجاه الجبل  
Amine djmail إلى الشام بحماية الجيش الإسرائيلي بالذات  كان الجيش الإسرائيلي على الجانبين ليؤمنوا انسحاب الجيش السوري  
 Ahmed Mansour  وعملوا لكم مجازر في الطريق 
Amine djmail تيوصلوه على منطقة البقاع  فهيدا اللي حصل والأميركاني هو اللي ضمن أبو عمار ضمن الانسحاب أنه ما بيصير في تعدي على منظمة التحرير  هيدا دخول الأميركان إذاً بـ 25 الشهر صار انسحاب أبو عمار 28  بعد يومين كان الأميركاني انتهى انتهت مهمته  أول ما انسحب أبو عمار بلغ الأميركاني   هيدي يعني ما كثير الناس عم تضوي عليها بس هيدا الواقع يعني واقع الوجود الأميركاني في لبنان في ذاك الوقت  بعد يومين انسحب الأميركاني  أبلغ أنه أنا أديت قسطي للعلا هيدي مهمتي انتهت أنا بانسحب بعد يومين من بيروت  
 Ahmed Mansour  أبلغ من  هو كان في حكومة في البلد 
Amine djmail يعني أبلغ   كان الرئيس سركيس بعده وقتها الرئيس سركيس  بلغ الرئيس سركيس 
 Ahmed Mansour  سركيس بيلم حاجته وطالع 
Amine djmail نعم 
 Ahmed Mansour  بيلم أغراضه من بعبدا وطالع 
Amine djmail بس بعده رئيس سركيس لآخر يوم من ولايته لـ 23 سبتمبر بقي هو بالقصر الجمهوري مع اجتماعات متواصلة مع فيليب حبيب وموري دريبر وغيره  فإذاً أبلغ الجيش الأميركاني أبلغ أنه هو بينسحب بعد يومين يعني بـ 30 الشهر مفروض أن الجيش الأميركاني ينسحب  على أثر ذلك حصلت مجازر صبرا وشاتيلا  لما حصلت  
 Ahmed Mansour  بعد اغتيال بشير 
Amine djmail بعد اغتيال بشير بعد يومين حصلت مجازر صبرا وشاتيلا  لما حصلت هالمجازر هيدي ساعتها صار في طلب وإلحاح من قبل كل الدول العربية بما فيها منظمة التحرير رجاء للأميركان أن يؤخروا  
 Ahmed Mansour  يبقوا في لبنان 
Amine djmail يؤخروا انسحابهم  وكانت مرحلة جديدة من الوجود الأميركي لحماية الفلسطينيين فكان الوجود الأميركي البعض عم يعتبروا أنه هيدا اجتياح  
 Ahmed Mansour  لكن ما حدث كان غير ذلك  هم تعاونوا مع الإسرائيليين بعد ذلك وتعاونوا معكم أنتم الموارنة  
Amine djmail من 
 Ahmed Mansour  الأميركان 
Amine djmail الأميركان مثل ما أنت ذكرت هديك الساعة كان في مواجهة بينهم وبين الإسرائيليين  كان في مواجهة  الإسرائيلي عم يحاول  
 Ahmed Mansour  الإسرائيلي لما تخطى على المصلحة الأميركية الأميركي وقف له 
Amine djmail صحيح بس أنه هذا بيدل أنه كان في تناقض بين مصالح الجيش الأميركي والجيش الإسرائيلي وأنا بأتذكر في عنا صور لضابط أميركي واقف هيك بنصف الطريق رافع يده بوجه دبابة إسرائيلية بيقول له بتمرق على جثتي ولا بتمرق لهون  كانت بدها تطلع دبابة إسرائيلية على قصر بعبدا  يعني كان في تضارب كبير بالمصالح بين الاثنين  بس اللي بدي أذكر فيه ونضوي عليه أن بقاء الجيش الأميركي بلبنان بعد انسحاب أبو عمار كان بطلب عربي وبطلب من أبو عمار بالذات لمنع تكرار حوادث صبرا وشاتيلا 
 Ahmed Mansour  خرج الفلسطينيون وخرج أبو عمار في مشهد هوليوودي في يوم 30  رحلوا برا وبحرا  30 أغسطس رحل ياسر عرفات  كان المشهد برمته كان مليئا بالتوتر  في أميركان في غير أميركان لكن أنا هنا عايز أقف في نقطة مهمة واسمح لي في أنها حساسة شوية وهي أنك بعد اغتيال بشير كنت تتطلع إلى دور سياسي لا شك يكون داعما لشقيقك وفي نفس الوقت خبرتك وكونك الشقيق الأكبر له ودورك وتطلعاتك أن يكون لها دور  لكن بشير كان يقف ضد ذلك كما أشارت المصادر المختلفة 
Amine djmail هذا كلام غير صحيح لأن بشير لما أول ما انتخب كان أهم شيء بدنا نجمع اللبنانيين بدنا بالأول نجمع العائلة يعني فكنا على تواصل دائم مع بشير وكنت على اطلاع على كل التحركات اللي عم بتصير في ذاك الوقت وكنا عم نبحث حتى بتشكيل الحكومة إنما لسوء الحظ سبق السيف العذل  أنا هون بدي  
 Ahmed Mansour  مينارغ ينقل عن جوزيف أبو خليل وأنا حاولت أبحث في جوزيف عما نقله مينارغ لكن أيضا جوزيف جلس مع مينارغ ومينارغ جلس مع  
Amine djmail اختلفوا 
 Ahmed Mansour  لا  أخذ منه معلومات  باح جوزيف أبو خليل للرئيس المنتخب بشير بأن الشيخ بيير  الشيخ والدك الشيخ بيير الوالد عرض قبيل الانتخابات بالضبط فكرة استقالته من رئاسة الحزب حتى تكون أنت رئيس الحزب مكان والدك ويكون أخوك رئيس الدولة فانتفض بشير غاضبا وقال في هذه الحالة سأستقيل أنا من الرئاسة وأستلم حزب الكتائب  حتى يحول بينك وبين هذا الوضع  ويقول إن كراهية بشير لك كانت عالية 
Amine djmail يعني في كثير كلام عن هذا الموضوع في كثير ناس  
 Ahmed Mansour  طيب قل لي الجزئية دي 
Amine djmail في كثير ناس تخيلوا هالأمور هذه  أنا بأقدر أؤكد لك بقدر أؤكد أنه لم يطرح هذا الأمر في ذاك الوقت ولا أحد طلب من الوالد أو الوالد طرح أن يستقيل  كان الوالد في ذاك الوقت مانه وارد أبدا يستقيل من حزب الكتائب ولا صار في أي موقف لا من قبلي ولا من قبل بشير بهذا الموضوع  أنا هالموضوع هذا بأقدر أؤكده أيا كانت الأقاويل اللي ممكن تحكي  انحكى كثير أمور ونسجوا كثيرا بس خلينا  
 Ahmed Mansour  هل توسط جوزيف أبو خليل  
Amine djmail   خلينا نرد الأمور لحجمها الطبيعي  بقيت يعني كل   أنا بأقدر أؤكد أن هذا الأمر لم يحصل 
 Ahmed Mansour   كانت الكراهية بين الأخوين قد وصلت إلى مستوى لم تعرفه قط من قبل  كان بشير يرفض أن يذهب أمين إبان الحصار إلى بيروت الغربية ليقابل الفلسطينيين  لم يكن يثق بتاتا بأخيه الأكبر وكان يتهمه بأنه يريد الوقوف في وجهه سياسيا  كما كان فادي إفرام قد أعد بمساعدة من زاهي البستاني في الأيام الأخيرة من شهر آب/ أغسطس عشاء في بيته في برمانا مع الشقيقين وزوجتيهما في محاولة لإزالة التوتر عن علاقتهما ولكن دون جدوى  آلان مينارغ 
Amine djmail يعني بأعتقد في كثير نسج وخيال بهذا الأمر  
 Ahmed Mansour  يعني في حقائق مع نسيج 
Amine djmail نحن على كل حال بقي التواصل لآخر رمق بيني وبين بشير وكان في كثير   ما بدنا نحكي هلق إذا هالموضوع حلقة خاصة يمكن  ياما ظروف كان ممكن لولا ما في هالعلاقة تتفجر  للأسف أن زاهي بستاني ما بقى على قيد الحياة يعني كان بيقدر يخبر هو عن أحداث حصلت كان ممكن تفجر الأمور لولا ما العلاقة بيني وبين بشير واستيعابنا لبعض القضايا اللي هي كانت كثير دقيقة وخطيرة  في كثير أقاويل حول هذا الموضوع هلق ما رح نتوقف عندها 
 Ahmed Mansour  هل حقيقة حاول جوزيف أبو خليل أن يتوسط أيضا لدى بشير حتى يعينك مبعوثا للدول العربية لتعمل على تحسين العلاقات من خلال علاقاتك أيضا ولكن بشير قال لن أمنحه حتى درجة سفير 
Amine djmail يعني على كل حال أنا ماني مرشح تأكون سفيرا  كنت نائبا في مجلس النواب وموقعي معروف و   أتأسف أنه يكون في كل هالحكي هذا ويعني على كل حال بكل صدق بكل صدق بأقول لك إنه أول مرة عم أسمع بهالكلام أنه تعين سفير أو تعين   يعني أول مرة عم أسمع الكلام  كلام مانه منطقي يعني  كلام مانه منطقي 
==========

 Ahmed Mansour  أنا بأحاول أبحث عن ضغوط الرئيس الأميركي ريغن فعلا لقيتها الآن  في 29 يوليو/ تموز الساعة الواحدة ظهرا في العام 1982 اتصل الرئيس الأميركي ريغن شخصيا مع مناحيم بيغن الذي كان يحتفل بعيد ميلاده التاسع والستين وأبلغه بلهجة غاضبة بإيقاف القتال في بيروت على الفور بعدما قتل في هذا اليوم وحده 165 قتيلا وأربعمائة جريح 
Amine djmail يعني أنا  
 Ahmed Mansour  يعني معلومة  
Amine djmail أنا بصورة هذا الأمر ومثل ما عم أقول إنه كان في لأول مرة أميركا تعاقب إسرائيل وتوقف برنامجا لتعاون عسكري بتطوير طيارة لافي ولم يرفع الحظر إلا -إذا منصل لهالموضوع منحكي عنه- إلا بعد اتفاق 17 أيار  ساعتها رفعت أميركا الحظر عن إسرائيل 
 Ahmed Mansour  في هذه الأجواء الملبدة من كل الاتجاهات وبينما كان بشير الجميل يرتب أموره لدخوله القصر الجمهوري في الساعة الرابعة و25 دقيقة بعد ظهر 14 أيلول/ سبتمبر عام 1982 قطع راديو صوت لبنان وهي الإذاعة الناطقة باسم حزب الكتائب برامجه ليعلن عن انفجار كبير في الأشرفية يدمر مركز حزب الكتائب ولا معلومات بعد عن الرئيس المنتخب  أين كنت 
Amine djmail كان حقيقة نهارا مأساويا  كنت ببكفيا عم   بأعتقد بهديك الوقت كنا عم نكرم بعض النواب اللي هم صوتوا لبشير وبيصل لنا الخبر  
 Ahmed Mansour  كيف تلقيت الخبر 
Amine djmail تلقينا الخبر على الإذاعة  
 Ahmed Mansour  آه يعني سمعته على الإذاعة 
Amine djmail عالإذاعة لأن دغري صوت لبنان هي إذاعة الحزب ملاصقة لمركز بشير حيث حصلت  
 Ahmed Mansour  في الأشرفية 
Amine djmail في الأشرفية وأول من عرف فيها كان صوت لبنان لأن هم تقريبا نفس المبنى  مجاور تماما وأوقفوا الأخبار وبدؤوا يذيعون أنه انفجار في الأشرفية بدون ما يقولوا مين في وشو نتائجه  فعلى الأثر بيتصلوا فيي من المكتب عندي بمكتب الحزب بيقولوا لي مطلوب منك تحضر فورا للأشرفية  دغري نزلنا عالأشرفية نزلنا لتحت  
 Ahmed Mansour  من بكفيا من هنا إلى الأشرفية 
Amine djmail نعم 
 Ahmed Mansour  ماذا دار في الطريق 
Amine djmail يعني كان بيدخل برأسك مائة قصة لأنه بدأت ساعتها في كان عنا   ما كان في سلولير وقتها كان  
 Ahmed Mansour  ما كانش في موبايلات أو تلفونات محمولة 
Amine djmail كنا على كان في جهاز لاسلكي  
 Ahmed Mansour  راديو  نعم 
Amine djmail راديو بيني وبين المركز فكنا على طول مفتوح الخط أنا وإياهم شو التطورات بيقولوا لي عالخط بيقولوا لي بشير ما مبين  طلعوا مجموعة من الجرحى والقتلى بس بشير ما مبين بيناتهم  
 Ahmed Mansour  لكن كان مؤكدا لديك ولديهم أنه في الداخل 
Amine djmail إيه أكيد كان باجتماع معروف أنه كان موجودا هو في الاجتماع  
 Ahmed Mansour  وكان هذا الاجتماع الأخير حتى يسلم 
Amine djmail كان آخر اجتماع  عم بيودع الشباب يعني  فوصلنا لتحت أول ما طلعت بوجهي زوجته لبشير طلعت معي بالسيارة وبدأنا نبرم  قالوا لنا شي يقول لنا أخذوه على المستشفى شي يقولوا لنا راح   يعني قعدنا نفتش وين ممكن نلاقيه لبشير لأنه ما كان حدا عم يعطينا معلومات  في أحدهم بيقول إنه شافه عم يطلع وعم يصرخ بشير بشير واختفى  بقى تبين أن هذا الشخص اللي عم يصرخ بشير بشير ما عم بيقول اسمه  لأنه كله كان مغطى بالفحم وبالدم وبغبار الانفجار بقى ما انشاف وجهه فكروا أنه عم بيقول عن اسمه بشير  تبين لا أنه هذا شخص إجا أخبرنا أنه أنا قلت إنه بشير بشير يعني بشير بعده موجود جوه شوفوا وينه بشير يعني  وبقينا هيك بقينا من الساعة أربعة وعشرة  أنا وصلت تقريبا خمسة إلا ربع وللساعة عشرة بدأ الشك بقى طلعت الساعة عشرة طلعت أنا وزوجته طالعين عالقصر الجمهوري نجتمع مع الرئيس سركيس تنبحث نحن وإياه يعني إذا هو عنده معلومات  
 Ahmed Mansour  تأكدوا الساعة عشرة أنه  
Amine djmail لا  بعد ما تأكدنا  كنا بالسيارة بيطلبوني من المركز  
 Ahmed Mansour  لكن أنت كنت واقفا زيك زي كل الناس اللي واقفين أمام مبنى الكتائب في الأشرفية تتابع إيه اللي بيصير 
Amine djmail كنا عم نتابع  لا  طلعت معي زوجته لبشير رحنا على المستشفى رحنا زرنا مستشفيين ثلاثة لنتأكد لأن ما كان حدا عم يعطينا معلومات بعدين قررنا نطلع  ما كان في   يعني غموض كامل لأنه وقع كل الطابق وقع عليهم  قلائل اللي هم قدروا ينقذوا  
 Ahmed Mansour  بقوا أحياء 
Amine djmail بقوا أحياء وما عرفنا مين باقي جوه وطلع أخبار مثل هيدا اللي قال بشير بشير وفكرنا أن بشير قدر ينجو من هذا  الساعة عشرة تقريبا طلعنا على القصر الجمهوري بيقولوا لي على الجهاز مطلوب منك ترجع فكانوا شالوا بلاطة ولاقوا يعني وجهه رايح ما مبين وجهه لبشير بس عرفوه من المحبس تبعه المحبس وكان في ورقة بجيبته تبين أنه هذا هو من الورقة ومن المحبس فهموا أنه هيدا هو  ساعتها فهمنا أنه انتهت القصة 
 Ahmed Mansour  يقول جوزيف أبو خليل  تبين بعد حين أن جسد بشير هو من بين الأجساد المسحوقة  لقد تعذر التعرف على جثته في الظلمة أو بالأصح لم نشأ التأكد من ذلك والناس من حولنا في لهفة ولوعة حتى الجنون فأرجأنا الحكم النهائي إلى حين وفي غرفة الطوارئ من مستشفى أوتيل ديو شاهدنا ما لا يصدق فبصعوبة كلية تعرفنا إلى صاحب الجثة ولم نتعرف إلى صاحبها إلا من خلال خاتم الزواج في أحد أصابعه وهو خاتم فضي اللون ومميز ومن خلال قميصه الزرقاء اللون  إنه بالتأكيد الشيخ بشير لا مجال للتساؤل حول مصيره إنه ميت منذ اللحظة التي تم فيها الانفجار بل منذ أطبق السقف من باطون وحديد عليه فسحقه سحقا  
Amine djmail يعني كانت هذه الساعة المأساوية فساعتها طلعنا على بكفيا وطلعنا الجثة كمان وحطيناها بالكنيسة بكنيسة الضيعة وجئنا لهون عالبيت يعني أكيد نخبر الوالد والوالدة يعني كانت  
 Ahmed Mansour  ما الذي شكله الخبر 
Amine djmail أنا هون يعني قبل بيومين كنا بهالبيت وبشير عم يستقبل الوفود وهيك قاعد مع الوالد والوالدة لحالنا عشية بعد ما خف الضغط بقى هون أنا لفتني مظبوط يعني ما بأنساها أبدا  بتقول لي الوالدة أنا عندي شعور سيء جدا عندي شعور ما عم بأقدر أضبطه ويا ريت بشير بيجي بيقعد هون ما بيتحرك  قلت لها ليش أنت خائفة  في حراسة والرئيس سركيس مؤمن كل الحراسة والشباب كلهم حواليه  قالت لي أنا خائفة عندي شعور سيء جدا  ونادرا الوالدة شعورها بيخطئ يعني عندها هيك نوع من حدس وكانت مضطربة جدا جدا قبل بيومين كانت كثير مضطربة الوالدة من الوضع يعني تأمل  الناس عم تتقبل التهاني وفرحانة بشير عمل رئيس جمهورية والعيلة يعني صارت بيت الجميل لأول مرة بينتخب أحدهم رئيس جمهورية وكل الناس فرحانة وهي وجهها مسكر  قالت لي  مثل أنه إنسان هيك مضطرب مضطرب جدا كأن الحزن أمامه يعني  قالت لي شوف خيك شوف كيف فيك تعمل أنت وإياه يعني ما مفروض أنه يظل هيك يتجول  
 Ahmed Mansour  لكن قيل إنه لم يكن ينصت لأحد 
Amine djmail كثير كثير خائفة كانت كثير كثير خائفة وكأنه شايفة الحدث قدامها يعني  بعد يومين وقت طلعت لهون أول  
 Ahmed Mansour  من اللي خبر 
Amine djmail دغري انتشرت يعني  أول ما وصلت لهون يعني كنت منتظر أشوف ست عم تبكي وعم يعني فاجعة كبيرة وهذا  شفتها هيك مثل واحد مصبر يعني كأنه الخبر هيدا ما فاجأها كأنه هي عايشة كانت عايشة المأساة قبل ما تحصل لذلك ما نزل منها دمعة  ما نزل منها دمعة  
 Ahmed Mansour  ما نزل منها دمعة  
Amine djmail يوم الفاجعة ما نزل منها دمعة كأنه عايشة المأساة قبل ما تحصل  ما بأنسى أبدا هالمشهد 
 Ahmed Mansour  والوالد 
Amine djmail الوالد كان هيك محبطا  محبطا جدا  
 Ahmed Mansour  كان مريضا في هذا الوقت 
Amine djmail كان محبطا جدا الوالد محبطا جدا  صارحنا كان المكتب السياسي هيك عم تعازي بين بعضنا يعني بعد يومين صارحنا أن هو ما كان محمس لهالانتخابات لأنه كان متوقعا  كان خائفا من النتائج وخائفا من اللي حصل يعني صارحنا قدام كل الشباب يعني كان عايشين بالبيت حقيقة جو خوف وقلق كبير لذلك لما حصلت المأساة وكأنه ما حدا تفاجأ  ولما أنا صارحته لبشير قلت له أنا خائف يعني أفضل أنه ما تترشح كان كمان بذهني يعني الخوف من هذا الأمر لأن حجم الخلاف والصراع على الساحة اللبنانية كان من الصعب أن يمكنوه لبشير يقدر يحكم  من الصعب أنه يقدروا يمكنوه حدا يسمح له أنه يحكم  في أطراف داخلية وأطراف خارجية ما ننسى بهداك الوقت كنا بعز الحرب الباردة بين الأميركان والروس والسوفيات كان بعده عز الاتحاد السوفياتي والاتحاد السوفياتي مرتبط مع سوريا وبعض القوى الأخرى والفلسطينيين بتحالفات وبمصالح إستراتيجية كبيرة أنه يسمحوا يمكنونا نحن نقدر هيك نبني سيادة واستقلال ويتميز لبنان بعد ما كانت سوريا موجود جيشها في لبنان والمقاومة عندها هي اليد الطولى على الشاردة والواردة في البلد فهذا كان إذا بدنا نأخذها كمان من ناحية إستراتيجية  إستراتيجيا كان في ضغط كبير  ضغط كبير إستراتيجيا لأنه كانت في مثلا كان في تفاهم ضمني بين سوريا وإسرائيل من سنة 1978 ما يسمى باتفاق الخطوط الحمر أو يعني منظومة الخطوط الحمر بين سوريا وإسرائيل سنة 1978واستمرت هذه لسنة 1982  لما دخلت إسرائيل سنة 1982 مثل واحد انقلب على منظومة الخطوط الحمر وانقلاب إسرائيل على منظومة الخطوط الحمر كانت نكسة كبيرة لسوريا واضطرار الجيش السوري ينسحب بهذا الشكل من لبنان وإلى ما هنالك يعني كان في مجموعة معطيات إستراتيجية إقليمية اللي كانت عم بتزيد من قلقي وقلق العائلة في ذاك الوقت 
 Ahmed Mansour   تم نقل جثمان شقيقي ليلا إلى بكفيا حيث سجي في إحدى كنائسها القريبة من البيت العائلي وما إن أطل الفجر حتى رأيت نفسي أمشي إلى الكنيسة هاربا من ضوضاء المكان   مذكراتك المخطوطة التي سمحت لي بالاطلاع عليها 
Amine djmail نعم 
 Ahmed Mansour  أكمل لنا المشهد 
Amine djmail يعني كانت وقتها يعني كان في عندي هيك غضب داخلي يعني غضب داخلي بمعزل عن فقدان شقيقي يعني كان جوا مأساويا نحن بالبيت كلنا يعني في يعني جو لا يوصف  أكثر من حزن كان أكثر من حزن  مثل زلزال كان حصل زلزال  أيا كان الواقع أو العلاقات يعني كان في أخوي عمل رئيس جمهورية والعيلة prestige العيلة وما إلى هنالك وبعدين نتيجتها عالبلد وانعكاساتها على الساحة السياسية والوطنية وعلى كل الصعد يعني كانت هيك بقلبك مجموعة من المشاعر وهذا  أكيد ما قدرت أنام ليلتها ما قدرت أنام ظللت واعيا  كان خف الوضع كان الناس يعني خفت الناس كلهم راحوا على بيوتهم يرتاحوا فضيت الساحة هون  كان في هدوء هدوء كبير واللي موجودين محبطين ما حدا عم يحكي ما حدا عم يفتح فمه فقلت نزلت من هون على الكنيسة  الكنيسة ما بعيدة يعني بتبعد أقل من كيلومتر من البيت  رحت لحالي رحت هيك مثل واحد يعني بشكل لا واعي يعني نزلت عالكنيسة وقعدت حد النعش وقاعد هيك واحد هذيان يعني وضع هذيان ما وضع طبيعي  بعد الساعة حوالي الساعة ستة كنت نزلت حوالي الساعة ثلاثة يعني قاعد للساعة ستة ستة ونصف أو سبعة ما بتذكر مظبوط يعني  
 Ahmed Mansour  صباحا 
Amine djmail صباحا نعم  بيجي الأب سمعان دويهي  الأب سمعان دويهي كان نائبا وقتها نائب ورجل دين  عمل قداس يعني طلع عالمذبح وقدس على نية بشير وقتها كان لحالنا ما كان في الكنيسة إلا يمكن شي خمسين شخصا يمكن  أنا ماني واعي  عم أسمع هيك من بعيد أنه في راهب عم يحتفل بالقداس فبالوعظة أثناء القداس بيتوجه بكلمة وما عم أسمعه أنا هيك صوت عادي بعدين شافني أنه ما عم أسمعه فعلى صوته تأسمع  على صوته  قال لي توجه لي هيك وأنا قمت رأسي كنت نصني ما واعي يعني  قال لي الله يساعدك الله يساعدك الله يساعدك وبعدين هز برأسه هيك قال لي مات الملك عاش الملك  يعني كان أول إنسان عم يطرح موضوع رئاستي بعد اغتيال بشير  هيك تم  
 Ahmed Mansour  لكن أنت بينك وبين نفسك لم تطرحه 
Amine djmail بيني وبين نفسي بالواقع بهذه اللحظة حتى لما حكى الخوري ما كنت بهذا الجو  كانت المأساة حجم المأساة حجم المشاعر  
 Ahmed Mansour  طيب لماذا أنت  
Amine djmail   كانت كبيرة لدرجة أنه شخصك كان مغيبا  شخصك طموحك مشاعرك كله كان مغيبا 
==========
 Ahmed Mansour  لماذا بشير كنت تخشى من أن يصبح رئيسا وأن الوضع الدولي والداخلي والتعقيدات والتصفية وأنت لا 
Amine djmail ليك  أنا الأخ الأكبر ومهما ورد على لسان بعض الكتاب مهما ورد نحن بالنهاية عيلة  عيلة بيت الجميل يعني في رابط عنا  
 Ahmed Mansour  لا  أنا أقصد هنا بعد وفاة بشير  
Amine djmail ما حدا بيقدر يقفز عليه  
 Ahmed Mansour  بعد مقتل بشير  من المفترض أنك وأنت تحاول إبعاد بشير عن الرئاسة الظروف التي دفعتك إلى إبعاد بشير تنطبق عليك أيضا 
Amine djmail نعم صحيح 
 Ahmed Mansour  لماذا فكرت وذهبت وأصبحت رئيسا 
Amine djmail صحيح  الظروف اللي عشناها بعد هالمأساة هيدي أولا بقيت يومين ثلاثة أنا ما قمت بأي دور يعني كنا عم نتقبل التعازي هون  الدور الوحيد اللي قمت فيه على الصعيد السياسي أنا وموجود هون بالبيت قاعدين على هالكرسي يمكن عم نتقبل التعازي بيتلفن لي موري دريبر اللي هو مساعد جورج شولتز بيقول لي  
 Ahmed Mansour  وكان سفيرا في بيروت 
Amine djmail لا  ما كان سفيرا لا  هو سفير هو بس كان بالوفد الأميركي  
 Ahmed Mansour  مع شولتز 
Amine djmail مع فيليب حبيب كان مساعده لفيليب حبيب  فبيتلفن لي لهون بيقول لي أنت ما عارف شو صاير بالبلد  في كوارث في شباب من عندكم عم يرتكبوا مجازر بصبرا وشاتيلا  فحقيقة أنا يعني فوق مشاعري وفوق هذا يعني شعرت دغري بالمسؤولية أنه لا يمكن أن نكون نحن بالمستقبل والتاريخ مسؤولين عن أي مجزرة تكون بيننا وبين الفلسطينيين  
 Ahmed Mansour  أنا قبل المجزرة  مقتل بشير مثل فاجعة للإسرائيليين 
Amine djmail حقيقة ما فيني أجاوب على هالسؤال  ما فيني أجاوب على هذا السؤال لأن الإسرائيلي لمس أن بشير هو قائد وطني والقائد الوطني لا يمكن أن يقوم بأي عمل يتناقض مع مصلحة وطنه وبأعتقد المشروع الإسرائيلي ما كان بيلتقي تماما مع مصالح لبنان فلذلك ماني عارف ما أنا ما  
 Ahmed Mansour  شارون جاء إلى هذا البيت  
Amine djmail ما عندي شعور بهالموضوع هذا بس  
 Ahmed Mansour  شارون في اليوم التالي جاء إلى هذا البيت وكان وزيرا للدفاع وكان معه إسحق شامير وزيرا للخارجية وقدم العزاء لك ولوالدك 
Amine djmail نعم 
 Ahmed Mansour  التقيت شارون 
Amine djmail أنا كنت هون فات دخل شارون يعني أنجق أنجق سلم علي يعني سلم علي كأنه حتى ما عرفني يعني وراح  
 Ahmed Mansour  التقيت معه قبل كده 
Amine djmail لا  قبل ما التقيت أنا مع شارون  
 Ahmed Mansour  حينما كنت تلتقي مع والدك ومع بشير مع الإسرائيليين 
Amine djmail كنت أول مرة  ما كان في شارون وقتها ما يجي شارون كان في بأعتقد ديفد كمحين  بقى  
 Ahmed Mansour  أنت قلت  أما الإسرائيليون فلم يسبق أن عرفوني وخاصة آرييل شارون بل كانوا يخشون على خطتهم في لبنان من علاقاتي العربية  
Amine djmail كانوا بيعتبروا أنه مشروعي أنا يعني غير مشروعهم هم  أنا يعني كنت واعيا واعيا لكل شيء كنت واعيا لكل شيء عندي تجربة واسعة بكل هالأمور هيدي وواعي أنه بالنهاية هالتذاكي هذا ما رح بالنهاية ينتهي إلا بصدام  
 Ahmed Mansour  يعني كانت علاقة بشير وتفصيلاتها وقضية التذاكي حاضرة عندك  حاضرة أن هناك ثمنا لا بد أن يدفع 
Amine djmail بالتفصيل وكنت دائما أنبهه لبشير وأنا لعبت دورا أساسيا  لعبت دورا أساسيا مع بشير وأنا اللي أقنعت بشير أنه ولا بأي ثمن نحن نشارك بالعمليات الحربية وأنا أقنعته لبشير -بأقولها بكل موضوعية- أنا أقنعته أنه ما يكون في أي تورط بعمليات عسكرية نحن فيها  لذلك وقت صارت قضية صبرا وشاتيلا أنا بأقدر أؤكد أنه ما الكتائب كانت هي عم   أقحمت بالأمر إنما عناصر اللي كانت تابعة أو منسقة مباشرة مع الموساد  
 Ahmed Mansour  سآتي إليها  ولكن قل لي ماذا دار بينك وبين شارون وشامير حينما جاؤوا للعزاء في بشير 
Amine djmail قلت لك شو صار  وقتها ما صار في   إجوا قعدوا مع الوالد كان الوالد موجودا قعدوا مع الوالد  أنا كنت بحلقة جانبية  سلم علي بشكل هيك عابر وراح قعد مع الوالد وعملوا حديثا مع الوالد ما تابعته  كنا بغير جو وقتها بعده بشير كان دمه ما جف يعني 
 Ahmed Mansour  في 16 أيلول/ سبتمبر عام 1982 وقعت مجزرة صبرا وشاتيلا على أيدي القوات اللبنانية  
Amine djmail   على أيدي عناصر لبنانية إنما كانت بقيادة مباشرة من قبل الموساد وهالعناصر كانت منسقة مباشرة مع الموساد وهذا اللي كشفه تقرير كاهان ولذلك دفع شارون الثمن  والتأكيد بتقرير كاهان اللي حصل بعد المجزرة أنه كان شارون هو مباشرة مشرفا على العملية وكان الموساد هو عم يدبرها اللي هو كان عم يشاهدها شارون بالمنظار من بناية مجاورة 
 Ahmed Mansour  ألم يكن إيلي حبيقة أحد مساعدي بشير القريبين منه وكان مسؤول الأمن والاستخبارات في القوات اللبنانية  
Amine djmail نعم 
 Ahmed Mansour  ألم يكن إيلي حبيقة على رأس الذين قاموا بمجازر صبرا وشاتيلا 
Amine djmail أنا عندي نقطة استفهام حول صدق إيلي حبيقة والدليل على ذلك الاتفاق الثلاثي وفيما بعد تبين أنه على علاقة وثيقة مع السوريين وكان يعني منتذكر كيف آخر فترة كان من أقرب الناس إلى السوريين 
 Ahmed Mansour  من هو إيلي حبيقة 
Amine djmail هلق الله يرحمه  الله يرحمه  ما بدنا ندخل بالتفاصيل بس أنا كان عندي تحفظات  وفي سائق الوالد اسمه فؤاد الشرتوني اللي أقرب الناس لنا وأخلص الناس واشرف الناس هو من شرتون من بلدة شرتون فشاف إيلي حبيقة مرتين قبل اغتيال بشير وقال له في شخص ساكن بالبناية عندكم البناية اللي فيها بشير اسمه سمير الشرتوني وأنه هيدا من عنا من شرتون من الضيعة وهذا الرجل قومي سوري وهذا الرجل ما عم أفهم كيف مبقيينه بالبناية  فأبلغ إيلي حبيقة مرتين عن وجود سمير -بأعتقد سمير الشرتوني- بالأشرفية مع هيدا كله حبيقة ما تحرك رغم كان هو المسؤول عن أمن بشير في ذاك الوقت 
 Ahmed Mansour  اسمه حبيب طانيوس الشرتوني 
Amine djmail حبيب  عفوا  حبيب الشرتوني  بأعتذر من سمير  حبيب الشرتوني نعم 
 Ahmed Mansour  أنا عايز أرجع لصبرا وشاتيلا لأن صبرا وشاتيلا هي ليست جريمة إسرائيلية فقط ولكنها جريمة إسرائيلية كتائبية قواتية 
Amine djmail بعناصر  عناصر لبنانية  عناصر لبنانية بس كما ذكرت في   خلينا نكون نرجع شوي للتاريخ طالما أنت بتحب الوقائع الحسية  أول ما اغتيل بشير باللحظة ذاتها يعني بعد ساعات اكتشفنا مين اغتاله يعني حبيب الشرتوني انكشف بعد ساعات من اغتيال بشير في  
 Ahmed Mansour  مظبوط  في 16 سبتمبر قبض عليه 
Amine djmail ووجدنا آلة التفجير  آلة التفجير ريموت كونترول اللي استعملها للتفجير فعرفنا من أول لحظة من أول الساعات أن القومي السوري هو وراء هذه الحادثة فإذا كان من انتقام مننتقم من القومي السوري ما مننتقم من الفلسطيني  إذا قرار حزبي  لو قرار حزبي كان القرار أنه روحوا شوفوا وين في مركز قوميين سوريين انتقموا منهم أو في بيوت قوميين منعرفهم كان الانتقام حصل بهذه الأماكن  لماذا ننتقم من ناس أبرياء اللي هم الفلسطينيين  فوضعوها الموساد وضعها أنه هيدي انتقام لاغتيال بشير أن حزب الكتائب اجتمع وأخذ قرار الانتقام لبشير والدخول إلى صبرا وشاتيلا  هذا كلام يعني منافي للحقيقة  طالما أنه اكتشفنا الحزب القومي السوري كان هو وراء اغتيال بشير أما حقيقة صبرا وشاتيلا أنه كان في قرار من شارون هو من الأساس من الأساس قبل ما يغتال بشير  
 Ahmed Mansour  تسمح لي في الحلقة القادمة أبدأ معك في حقيقة ما حدث في صبرا وشاتيلا واختيارك رئيسا للبنان  أشكرك شكرا جزيلا كما أشكركم مشاهدينا الكرام على حسن متابعتكم  في الحلقة القادمة إن شاء الله نواصل الاستماع إلى شهادة الرئيس اللبناني الأسبق أمين الجميل  في الختام أنقل لكم تحيات فريق البرنامج وهذا أحمد منصور يحييكم والسلام عليكم ورحمة الله وبركاته 
==========