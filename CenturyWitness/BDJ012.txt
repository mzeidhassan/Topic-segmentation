==========
 Ahmed Mansour  السلام عليكم ورحمة الله وبركاته وأهلا بكم في حلقة جديدة من برنامج شاهد على العصر حيث نواصل الاستماع إلى شهادة الرئيس اللبناني الأسبق أمين الجميل  سيادة الرئيس مرحبا بك  
Amine djmail أهلا وسهلا بك مجددا 
 Ahmed Mansour  توقفنا في الحلقة الماضية عند اتفاق 17 أيار  في خمسة أيام فقط عقدت الجولة 34 من المباحثات وفي اليوم الثاني أقرها مجلس الوزراء وفي اليوم الثالث أقرها مجلس النواب وبعد يوم وقعت بالأحرف الأولى بين الفريقين  الجميع وقع لكنك كرئيس للدولة لم توقع 
Amine djmail الواقع توصلنا لاتفاق اللي أقل سوءا  ما بدنا نقول هذا أفضل  أقل سوءا لأنه أنت بتوقع اتفاق الضرورة  لولا ما إسرائيل احتلت ما كنا اضطرينا لا نعمل هالمفاوضات ولا نوصل لهكذا اتفاق إنما في ضرورة كانت تفرض علينا التفاوض وتفرض علينا الوصول إلى اتفاق  على كل حال نحن كان يوما ما كثير سعيد عند كل اللبنانيين لما وصلنا للصيغة الأخيرة فكانت بعد ما توصلنا إلى هذه الصيغة واستشرنا كما ذكرت كل الدول العربية وما في ولا دولة عربية نبهتنا أنه أوعى توقعوا أو حذرتنا أو   سوى دولتين  دمشق وليبيا  إذاً قبل بأسبوع تقريبا ما توصلنا للصيغة وصلنا إلى 16 أيار  16 أيار مساء  16 أيار مساء بيجي لعندي موري درايبر  
 Ahmed Mansour  مساعد  
Amine djmail مساعد فيليب حبيب  هو دائما وقت بيجي لعندي بيكون في أخبار غير سارة إجمالا يعني بيكون جاي يبلغ رسائل مزعجة من إسرائيل  بس ما كنت متصور هالمرة جاي عم يقدم أوراقا تنسف الاتفاق كله سوا  
 Ahmed Mansour  تنسف الاتفاق  
Amine djmail تنسف الاتفاق 
 Ahmed Mansour  رغم كل ما قمتم به  
Amine djmail رغم كل   هذا اللي بيدل قديه إسرائيل كانت مزعوجة من هذا الاتفاق وقديه كان يتناقض مع طموحاتها ومع أهدافها 
 Ahmed Mansour  إيه أهدافها الأساسية إسرائيل 
Amine djmail يعني ما بأعرف   أهدافها أنه تضع يدها على لبنان بشكل أو آخر ولبنان يصبح حليفا لها يكون  
 Ahmed Mansour  باختصار تضع يدها على لبنان 
Amine djmail تضع يدها على لبنان  
 Ahmed Mansour  ليس إقامة علاقات وإنما تضع يدها على لبنان 
Amine djmail بشكل أو بآخر يعني لبنان يدخل بإستراتيجيتها بشكل أو بآخر فيعني يعمل اتفاق سلام  إذا لبنان عمل اتفاق سلام يعني انفصل عن العالم العربي بما معناه يعني  بقى خليني أقول لك  
 Ahmed Mansour  لكن هذا كان اتفاقا جزئيا 
Amine djmail يعني كان اتفاق الحد الأدنى خلينا نسميه  الحد الأقصى اللي كان لبنان ممكن يتحمله في هذه الظروف 
 Ahmed Mansour  ماذا حمل درايبر 
Amine djmail بيجي موري درايبر بوجهه هيك شوي أصفر يعني مزعوج  قال لي في عندي  
 Ahmed Mansour  هم الأميركان وجوههم بتصفر برضه  
Amine djmail بيجي بيقول لي في عندي هالمكتوب هيدا مضطر أسلمك إياه  شو هالكتاب هذا  كتاب موقع من ديفد كمشي  
 Ahmed Mansour  ديفد كمحي الإسرائيلي 
Amine djmail ديفد كمحي اللي هو أمين عام وزارة الخارجية الإسرائيلية وبنفس الوقت هو كان رئيس الوفد المفاوض بالمفاوضات  شو بيقول هالمكتوب  بيقول إسرائيل تضع شروطا إضافية على الاتفاق  ثلاثة شروط  
 Ahmed Mansour  ما هي 
Amine djmail لأنه نحن شو بيهمنا نحن  نحن بيهمنا انسحاب إسرائيل انسحاب الجيش الإسرائيلي يعني دفعنا كل هالأثمان لينسحب الجيش الإسرائيلي من لبنان وكله هذا كان بالتفاوض والاتفاق و  
 Ahmed Mansour  هذه الشروط الثلاثة جاءتكم بعد توقيع مجلس الوزراء اللبناني واعتماد مجلس النواب 
Amine djmail نعم وبعد ما استشرنا كل الدول العربية  فشو هالثلاثة شروط  الشرط الأول أن الجيش الإسرائيلي ما بينسحب إلا إذا انسحب الجيش السوري  
 Ahmed Mansour  هذا يعطي فيتو للسوريين أيضا أن يبقوا 
Amine djmail بيعطي فيتو للسوري  أصبحت سوريا أعطاها حق الفيتو  إذا سوريا ما انسحبت بقي الجيش الإسرائيلي بقي الاتفاق معلقا  الشرط الثاني هو تسليم الجثث الإسرائيلية اللي هم بيد السوريين وبيد الفلسطينيين  
 Ahmed Mansour  وأنتم ما لكمش سلطان عليهم 
Amine djmail   يعني كذلك الأمر أعطوا حق الفيتو للفلسطيني  كانوا عاطيين حق الفيتو للسوري هلق عطيوا حق الفيتو للسوري والفلسطيني لأنه الفلسطيني شو عنده مصلحة يسهل لنا أمورنا  والشرط الثالث كمان تسليم الجثث  
 Ahmed Mansour  من عندكم أنتم 
Amine djmail كان في جثث إسرائيلية موجودة سقطت فكمان مطلوب  
 Ahmed Mansour  دون الحديث عن تسليم الأسرى  كان هناك 15 ألف أسير لبناني في إسرائيل وكان هناك  
Amine djmail ما له   هذا كان  
 Ahmed Mansour  لم تتطرقوا لأي شيء من هذا 
Amine djmail هذا كان موجودا بالاتفاق الأساسي أنه يعني الأسرى الموجودين  الموجودين مع الإسرائيليين واللبنانيين بس هلق أدخل السوري وأدخل الفلسطيني  فقلت له أنت مقتنع بهالاتفاق يا سيد درايبر  قال لي أنا هيدا  
 Ahmed Mansour  أنا حامل رسالة 
Amine djmail أنا حامل رسالة  قلت له أنت ساعي بريد يعني أنتم أميركا أصبحتم ساعي بريد  فصار نقاش  بعدين على ما أتذكر أنه كان بعده يمكن جورج شولتز بلبنان  ما بأتذكر مظبوط إذا جورج شولتز ولا بقي الحديث مع موري درايبر  فقلت له هيدا أنت عارف شو عم تعمل  قال لي أنا مزعوج منها مثلكم أنتم بس أنا أنصحك توقع  
 Ahmed Mansour  آه طبعا 
Amine djmail لأنه بالقليلة إذا وقعت بتحرج ونحن بعلاقاتنا مع السوريين نحن حاكيين يعني نحن مستعدين نتوسط ومستعدين نحكي بقوة مع السوريين حتى يتجاوبوا وحتى من جهة يصير في الانسحاب الموازي وتسليم الأسرى  قلت له هذا كلام  بدون ما نطول السجال اللي صار بيني وبينه  بأعتقد وقتها بيتدخل جورج شولتز أو بيصير تلفون يعني بأعرف أنه وصلت القصة لمستوى عالي بأميركا وبأفهم أن الأميركان بيفهموني بوضوح أنهم وصلوا لهون ما بقى يقدروا يعملوا أكثر من هيك وأنا حر أمضي أو ما أمضي  هذا الكلام بوضوح يعني 
 Ahmed Mansour  يعني معنى ذلك أن ما حدث ليلة 17 أيار  16 ليلا  
Amine djmail   كاد ينسف كل الأمور 
 Ahmed Mansour  مش كاد ينسف  على الأقل جمد الاتفاقية 
Amine djmail جمد 
 Ahmed Mansour  بمبادرة أميركية 
Amine djmail يعني مش   من خلال الأميركان يعني كان ساعي بريد يبلغنا بهالشيء هيدا  فأنا كنت أمام مأزق إذا  
 Ahmed Mansour  إيه شكل المأزق اللي كنت فيه 
Amine djmail يعني أنا فهمت أن الأميركان بيشيلوا يدهم بالموضوع  منرجع مثلما كنت عم أذكر  
 Ahmed Mansour  لنقطة الصفر 
Amine djmail أنه أنا ما فيني أكون وجها لوجه مع إسرائيل  الجيش الإسرائيلي موجود بلبنان بده يكون مواجهة  عارف سلف أن الجيش الأميركاني بده ينسحب لأني أبلغت من بعض المراجع الصديقة بأميركا أنه في برنامج لانسحاب الجيش الأميركاني بأي ثمن ومهما كان الاتفاق وأصبح بدي أصفي  
 Ahmed Mansour  هذا بعد انفجار السفارة وقبل انفجار المارينز 
Amine djmail نعم  فكانت يعني شفت أنه حقيقة لبنان رح يكون معلقا بحبال الهواء  ما في عنا دولة  بعد ما قدرنا نبني مؤسسات  الوحدة الوطنية بعدها مانها متراصة  مظبوط أن مجلس النواب صدق بالإجماع إنما ما هي يعني فعالية هذا الإجماع بوجه هكذا مأساة  ففكرت شوي بالموضوع بعدين طرحت يعني ما كان عندي خيار  تركت لحالي -عم تسألني ليش ما وقعت- تركت لحالي وقت هذا الأمر إنما قلت له لدرايبر ولجورج شولتز قلت لهم ما في عندي مانع رح أمضي هالاتفاقية بس بنفس الوقت رح نعتبر هالكتاب اللي باعثته لنا إسرائيل وعم تسلمنا إياه جزءا لا يتجزأ من الاتفاقية وأنا مستعد بأعمل كتابا بالمقابل أنه إذا إسرائيل ما انسحبت من لبنان بوقت معقول منعتبر نحن الاتفاقية لاغية  يعني عملت كل هالشأن هيدا حتى ألزم الأميركان يبقى الأميركاني معلقا فيني بهالمرحلة بالذات ما يعتبر أنه نحن عدم التوقيع يعتبر  
 Ahmed Mansour  لكن الأميركاني يبحث عن دور  
Amine djmail   اسمح لي  اسمح لي  وحطيت شرطا على الأميركان إذا بدكم إياني أمضي  حطيت شرطا عليهم أن يوجه لي كتابا الرئيس ريغن يقف بجانبنا بهالموضوع ويلتزم  
 Ahmed Mansour  كيف يقف بجانبك 
Amine djmail يعني ولو سياسيا لأنه هو كان وسيطا بهالقصة يبقى وسيطا يبقى ملتزما معنا وبما معناه أنه يدعم الكتاب اللي أنا رح أعمله حتى إذا توصلنا إلى إلغاء هذا الاتفاق بتبقى أميركا بجانبنا بتبقى أميركا ملتزمة بدورها الوسيط ودعم لبنان بهالمرحلة بالذات حتى ما نبقى نحن نخسر أميركا نخسر كل شيء  فاتصلوا بريغن  وافق الرئيس ريغن  بيبعث لي كتابا الرئيس ريغن بهالكتاب بيقول نحن نقدر الجهود اللي بذلها لبنان ولبنان على حق -بشكل أو بآخر أعطانا حقا بالموضوع- وأميركا تؤيد موقف لبنان وتلتزم باستمرار السعي أيا كانت النتيجة بدعم لبنان بهالمرحلة بالذات 
 Ahmed Mansour  كلام عمومي لا قيمة له 
Amine djmail يعني كلام عمومي إنما كلام بالنسبة لنا مهم  مهم أنه يبقي أميركا  
 Ahmed Mansour  أنتم تبحثون عن قشة تتعلقون بها 
Amine djmail بيبقي أميركا ملتزمة معنا  بالقليلة هالاتفاق انتهى  أنا اعتبرته انتهى  عم تسألني ليش ما وقعت  لذلك ما وقعت  اعتبرت أنا الاتفاق انتهى بس أنا بدي بدل ما ينتهي وتنتهي معه أو يأخذها حجة الأميركاني ويتركني عملنا طريقة يبقى الأميركاني ملتزما وكان خير ما عملت  خير ما عملت  لأنه بقيت العلاقة الأميركانية واللبنانية ممتازة وبقيت أميركا تساعدنا  وأنا أقول لك للتاريخ لولاأميركا ما بقيت بجانبنا بهالمرحلة عند انسحاب إسرائيل من لبنان بهالشكل الأحادي وهالشكل التفجيري كان تفجر الكيان اللبناني ككل  أنا بأقدر أؤكد لك هذا الأمر  فإذاً وقوف أميركا بجانبنا واستمرار أميركا وأميركا لعبت دورا ليس فقط بدعم المؤسسات اللبنانية إنما كذلك الأمر بدعم العلاقات اللبنانية العربية واللبنانية الدولية  أنا بأتذكر أنه قبل ما نوقع على اتفاق 17 أيار بيجي لعندي وزير خارجية فرنسا آنذاك كان اسمه   هلق بأتذكر اسمه  إجا لعندي وزير خارجية فرنسا بزيارة عادية زيارة صداقة قال لي أنا خائف عليكم  قلت له ليه  قال لي لأن إسرائيل مانها مرتاحة لهذا الاتفاق اللي عملته معكم  ما كانت متصورة أنه أنت تقف هالموقف وكانوا حالمين باتفاقية سلام وبددت لهم كل أحلامهم  قلت له طيب ليش بعدهم عم يفاوضوا على هالاتفاق ليش لكان عم يضيعوا وقت  -وهيك فهمت ليش بالآخر كمان وقعوا- قال لي   لأنه كما ذكرت أول ما دخل الجيش الإسرائيلي لأول مرة بتاريخ أميركا بيعملوا عقوبات على إسرائيل لأنه كان الضوء الأخضر أنه بيأخذوا أربعين كيلومترا بالجنوب وما بيصلوا على بيروت  
 Ahmed Mansour  تكلمنا فيها  
Amine djmail فإذاً دخول إسرائيل على بيروت الجيش الإسرائيلي على بيروت أخذت على أثر ذلك أميركا أخذت عقوبات بحق إسرائيل فإسرائيل بحاجة لأي ورقة من لبنان أي ورقة من لبنان حتى تروح على الكونغرس الأميركي وترفع العقوبات عن إسرائيل وبالواقع بـ 17 أيار وقعت إسرائيل  بـ 18 أيار كانت الورقة على   الاتفاق كان على طاولة الكونغرس وبخلال أسبوع قبل ما يعرفوا حتى ما يدرسوا الوضع ككل ويطلعوا على الرسائل اللي نسفت اتفاق 17 أيار فالكونغرس الأميركي بيرفع العقوبات عن إسرائيل  فإذاً إسرائيل -إذا بدك- مرحلة أولى حاولوا بكل الضغوطات يصلوا إلى اتفاقية سلام لما ما وصلوا إلى اتفاقية سلام ساعتها وقعوا على هذا الاتفاق معنا ليأخذوا هالورقة هيدي وذهبوا إلى الكونغرس حتى يرفعوا العقوبات  كل هم إسرائيل بهالتوقيع أن يرفعوا العقوبات  
 Ahmed Mansour  وده سر أن إسرائيل تنازلت وحلحلت الأمور 
Amine djmail هيدا سر حلحلة  فجأة حلحلت الأمور  
 Ahmed Mansour  وأنتم سقطتم بالفخ و  
Amine djmail نحن ما سقطنا بالفخ  أبدا ما سقطنا بالفخ  أنا حطيت حزام أمان  safety belt  أنا حطيت  
 Ahmed Mansour  الأميركان من إمتى بيحموا من إسرائيل 
Amine djmail أنا حطيت اولا بالكتاب اللي أخذته من الأميركان إلزام الأميركان أن يبقوا معنا  وبأؤكد لك أن هالكتاب مانه وهمي لأنه هالكتاب أنا فرضت على الأميركان يبقوا بجانبنا وفرضت عليهم الاستمرار بدعم لبنان بهالمرحلة بالذات وإلا كانت الكوارث لولا الأميركان ما بقيوا بجانبنا  ومن جهة ثانية أنا ما وقعت على الاتفاق فإذاً هذا الاتفاق لم يأخذ على الإطلاق أي صيغة قانونية حسب القانون الدولي 
 Ahmed Mansour  رئيس الوزراء شفيق الوزان تعرض لمحاولة اغتيال في 17 يوليو/ تموز  هل كان ردا على موافقته على هذا الاتفاق 
Amine djmail لربما 
==========
 Ahmed Mansour  ذهبت مع الوزان أنت في 20 يوليو بعد محاولة اغتياله بثلاثة أيام إلى الولايات المتحدة وسئلت في مؤتمر صحفي عقد في واشنطن عن القصف الذي كانت تتعرض له بيروت من الجبل  وليد جنبلاط شن عليك هجوما شديدا  كان مقيما في دمشق بعد توقيع الاتفاق دعا إلى ثورة شاملة ضدك وضد نظام الحكم الذي كان موجودا  ما طبيعة الخصومة والعداوة التي كانت بينك وبين وليد جنبلاط في ذلك الوقت 
Amine djmail حقيقة ما كان في خصومة منعرف وليد يعني من جهة بهديك الوقت كان عم يتهمنا بهالعلاقة مع الأميركان وبعدين آخر   استعمل تعبيرا أنا بأستحي أقوله إنه بيقبل يعمل موظف في بلدية نيويورك يعني فوليد منعرف يعني بحسب الظروف  إنما بما يتعلق بالرئيس وزان ورحلتي لأميركا كانت كثير مهمة لأنه كانت مناسبة كمان نأخذ ضمانات إضافية بالتزام أميركا  
 Ahmed Mansour  هل أعطوكم ضمانات 
Amine djmail يعني أخذنا نعم الضمانات  
 Ahmed Mansour  شفهيا 
Amine djmail ما أخذنا  أخذنا ضمانات تطبقت على الأرض لأنه بأرجع بأؤكد لك  
 Ahmed Mansour  مثل 
Amine djmail   بأرجع بأؤكد لك أنه لولا موقف أميركا بجانبنا ما بأعتقد كان الكيان اللبناني قدر يصمد أمام كل الهزات كل الهزات الأرضية اللي حصلت في لبنان في ذاك الوقت على الصعيد السياسي 
 Ahmed Mansour  أنت في مذكراتك قلت  
Amine djmail   بالنسبة عم تحكي بالنسبة لوليد جنبلاط يعني حقيقة ما انقطعت العلاقات بيني وبين وليد جنبلاط  
 Ahmed Mansour  حتى أثناء حرب الجبل 
Amine djmail حتى في أحلك الظروف كان يظل في رسائل  يعني قبل رئاستي بفترة يعني بوقت وجيز كنا الصراع بأوجه وكانت الاتصالات قائمة بيني وبينه بقيت الاتصالات قائمة بيني وبين وليد  وليد عنده ظروفه الخاصة ومعطياته الخاصة ما منتوقف عليها  
 Ahmed Mansour  لكن نحن الآن بنتكلم على حرب الجبل التي وقعت بين الدروز والموارنة والتي تصاعدت في ذلك الوقت ووصلت إلى حد يعني غير مسبوق حيث رحّل الموارنة من الجبل للمرة الثانية منذ حرب 1860 
Amine djmail وقتها هالحرب كانت حربا سورية ما كانت حربا درزية مارونية  القصف على قصر بعبدا والقصف على المناطق المسيحية كانت بمدافع طويلة الأمد اللي كانت وراء الخطوط الدرزية  كانت سوريا عم تشارك مباشرة في القصف على المناطق في ذاك الوقت  ما كان في  
 Ahmed Mansour  هل ده كان ردا على اتفاق 17 أيار 
Amine djmail أكيد 
 Ahmed Mansour  أنت قلت في مذكراتك  ما دام الرئيس الأسد على قيد الحياة فالاتفاق اللبناني الإسرائيلي لن يمر  
Amine djmail يعني أكيد الرئيس الأسد شن حربا شعواء على اتفاق 17 أيار ليس لأن شروط الاتفاق كانت سيئة إلى هذا الحد بنظر الرئيس الأسد إنما كان بمنظور الرئيس الأسد أنه كان يحكي -إذا منتذكر كلنا- شعار وحدة المسارين فالرئيس الأسد ما كان بيتصور لحظة أنه ممكن أن لبنان ينفرد عن سوريا بالتفاوض مع إسرائيل  أن يتم هذا التفاوض  
 Ahmed Mansour  لكن أنت الدعم الأميركي لك شجعك على هذا الأمر 
Amine djmail ما كان عندي خيار  مكرها أخاك وليس بطلا بالموضوع 
 Ahmed Mansour  في 23 يوليو/ تموز عام 1983 شكلت جبهة الإنقاذ الوطني برئاسة الرئيس سليمان فرنجية  عضوية الرئيس رشيد كرامي ووليد جنبلاط وبعض الأحزاب  
Amine djmail   بأعتقد برئاسة الرئيس كرامي  على ما أعتقد ما بعرف معلوماتك يمكن صحيحة بس أنا إذا بأتذكر برئاسة الرئيس كرامي 
 Ahmed Mansour  على أي الأحوال دول كانوا مع بعض ضدك 
Amine djmail نعم هيدا كان التحالف السوري  سوريا هي اللي شجعت هؤلاء وكانت هي تمدهم بالسلاح وكل الإمكانيات  
 Ahmed Mansour  وأنت في الجهة الأخرى أميركا بتشجعك 
Amine djmail في ذاك الوقت   أنا رجل استقلالي  رجل استقلالي منأخذ القرارات خاصة بموقع رئيس الجمهورية منأخذ القرارات اللي بيمليها علي ضميري ومصلحة بلدي  في ذلك الوقت كانت سوريا تعتبر انطلاقا من شعار وحدة المسارين أنه لا يحق للبنان أن ينفرد بأي تفاوض مع أيا كان بمعزل عن الإرادة السورية وسوريا تمكنت بعدة طرق -وعندها كان كل الإمكانيات- حتى تنظم هذه المعارضة جبهة الإنقاذ وغيره بوجه الحكم اللبناني  بأعتقد سوريا أكلت نكسة كبيرة سنة 1982 بعد الاجتياح الإسرائيلي وبعض اللبنانيين اتهموها أنه طيب أنت فتي على أساس تحمي لبنان  ما أطلقت ولا طلقة بوجه الاجتياج الإٍسرائيلي  طيب شو فايتة تعمل سوريا  كانت موجودة بمنطقة الدامور وموجودة بالجنوب طيب وقت دخل الإسرائيلي طيب ما أطلقت طلقة على الجيش الإسرائيلي وانتظرت فيليب حبيب حتى يؤمن لها انسحابها من بيروت باتجاه سوريا  فكان عندها سوريا مشكلة من هالناحية هيدي وبقيت لفترة بموقع  
 Ahmed Mansour  لكن الجيش السوري خسر في هذه الحرب 1200 قتيلا وثلاثة آلاف جريح وثلاثمائة دبابة و140 ناقلة جند وثمانين مدفع ميدان و76 طائرة مقاتلة وست طائرات هيلكوبتر  كيف تقول إنهم لم يواجهوا الإسرائيليين 
Amine djmail ببيروت لم يواجهوا  واجهوا بالبقاع 
 Ahmed Mansour  خسر الفلسطينيون أكثر من 17 ألف قتيل وثلاثين ألف جريح  
Amine djmail الفلسطيني قاوم في بيروت 
 Ahmed Mansour  خسائر الإسرائيليين كانت باهظة أيضا  214 قتيلا  1114 جريحا  23 مفقودا وأسيرا واحدا  والجيش الإسرائيلي أسر 148 جنديا سوريا بينهم 16 ضابط طيار  وخمسة آلاف فلسطيني 
Amine djmail هذه حرب كانت  بس الحرب السورية الإسرائيلية حصلت بالبقاع وليس في بيروت 
 Ahmed Mansour  كانت الحرب بين الدروز والموارنة مستمرة لكنها اشتعلت بشكل كبير في ربيع العام 1983 في تلك الفترة اللي وقعتم فيها اتفاق أيار  ما أسباب هذه الحرب 

 Ahmed Mansour  إذا بتأخذ كتاب غاسبر وينبرغر عن هذه الحقبة بيؤكد لك غاسبر وينبرغر أن الموساد الإسرائيلي كان عم يجيش الدروز ضد المسيحية والمسيحية ضد الدروز عم يسلح هذا ضد هذا وهذا ضد ذاك وكان في تفاهم مثلا لانتشار الجيش يطلع الجيش بمنطقة الجبل عشية انسحاب الجيش الإسرائيلي وكان التفاهم مع الأميركان وكان على رأس الوحدة اللي طلعت تستكشف العقيد ميشيل عون ونصب فخ   الموساد نصب فخا لقوة الجيش وكادت أن تتكبد خسائر كبيرة تلك فرقة الجيش لمنع الجيش اللبناني من أن يفصل بين الدروز والمسيحيين في الجبل وكانت إسرائيل توهم   تعطي معلومات خاطئة للمسيحيين أنه هيدي الأرض ما فيها أي مقاومة فيكم تفوتوا عليها ويتبين أن هذا غير صحيح وكذلك الأمر معلومات خاطئة للدروز لكي يحصل صدامات وقد حصل صدامات  
 Ahmed Mansour  أنت قلت في مذكراتك هنا  
Amine djmail   صدامات دموية بين الدروز والمسيحيين وكما ذكرت عدة كتب  
 Ahmed Mansour  كانت بشعة  الإسرائيليون قالوا نحن لم نقم بهذا  
Amine djmail   عدة كتب إسرائيلية يؤكدون  الإميركان يؤكدون  وهذا ما كتب عنه كذلك الأمر ديفد كمحي أنه كان الموساد عم يشعل الفتنة بين الدروز والمسيحيين حتى يؤجج الصراع 
 Ahmed Mansour  أنت في مذكراتك قلت  كان الإسرائيليون يعملون بالتنسيق الكامل مع المليشيات المسيحية والدرزية ويحرضون الواحدة على الأخرى   روبرت فيسك قال  
Amine djmail   نعم  هيدا موجود بكتاب -طالما عم تلجأ لكل هالمراجع-  
 Ahmed Mansour  عن غاسبر وينبرغر أنت ناقل  
Amine djmail غاسبر وينبرغر اسم الكتاب fighting for peace 
 Ahmed Mansour   القتال من أجل السلام   فيسك نقل عن مسؤولين أميركيين أن الإسرائيليين كانوا حريصين على استمرار الفوضى في الجبل  الإسرائيليون يقولون نحن ليس لنا علاقة بهذا الأمر الصراع بين الموارنة والدروز بدأ في العام 1860 ولم يبدأ اليوم 
Amine djmail منعرف تماما 1860 كانت بسبب الإنجليز والإنجليز هم اللي أشعلوا الفتنة بين الدروز والمسيحيين فإذاً دائما كان في يد  
 Ahmed Mansour  وتدخل الفرنسيون لحماية الموارنة 
Amine djmail   كان في دائما يد غريبة عم تشعل الفتنة 
 Ahmed Mansour  ومن اليد الغريبة هنا التي أشعلت الفتنة بين الدروز والموارنة 
Amine djmail الموساد 
 Ahmed Mansour  أنت هل تعتبر أن الإسرائيليين ورطوا الموارنة في حرب الجبل 
Amine djmail ورطوا الجميع  هم أشعلوا الجبل  ورطوا الجميع وطريقة انسحاب الجيش الإسرائيلي من لبنان بدون أي تنسيق مع الجيش اللبناني رغم كل مسعى الأميركان كان هو السبب الرئيسي في إشعال الفتنة في الجبل 
 Ahmed Mansour  أنت في مذكراتك قلت إن وليد جنبلاط كان ينسق في حرب الشوف ضد الموارنة مع الإسرائيليين والأميركيين والسوريين في آن واحد  إزاي دي 
Amine djmail يعني كان السلاح يجي من كل ميل  كان السلاح يجي من إسرائيل ويجي من سوريا وهيدا مانه سر يعني معروف يعني كانت الخطوط الدرزية مفتوحة على القوات الإسرائيلية اللي كانت عم تزودهم بكل الأعتدة حتى يقدروا يصمدوا 
 Ahmed Mansour  يعني كان الدروز يتلقون السلاح من الإسرائيليين ومن السوريين 
Amine djmail سوا نعم 
 Ahmed Mansour  ومن الأميركيين 
Amine djmail ما بعرف إذا  
 Ahmed Mansour  لا  أنت هنا قلت الأميركان كمان 
Amine djmail ما بعرف يمكن الأميركان ما بعرف إذا الأميركان  بأشك أني قلت الأميركان لأن الأميركان بالعكس كانوا عم يحاولوا يهدئوا الأمور والأميركان ساهموا بإخراج وليد جنبلاط من المختارة حتى يحموا له حياته 
 Ahmed Mansour  الموارنة حينما خرجوا من الجبل في 1860 ورجعوا له بعد ذلك لم يرجعوا بكثافة كبيرة  في 1958 أيضا هاجر كثير من الموارنة من الجبل لكن الإسرائيليين حينما ذهبوا واحتلوا المنطقة طلبوا من الموارنة أن يعيدوا كثيرا من الموارنة فعاد كثير من غير أهل منطقة الجبل إليه 
Amine djmail من الصعب أن يأتي موارنة من غير الجبل إلى الجبل لأنه قرى بتعرف بعضها البعض يعني من الصعب أن القرى تتقبل عناصر من غير أبناء هذه القرى فليست  
 Ahmed Mansour  أنا قرأت كانت حربا بشعة حرب الجبل  
Amine djmail جدا  جدا 
 Ahmed Mansour  وكان فيها نوع من اللا إنسانية البالغة بين الطرفين 
Amine djmail كان في شراسة  هيدي بتذكرنا بمجازر صبرا وشاتيلا  دائما هالمجازر من هذا النوع فتش عن اليد الغريبة  ليس اليد اللبنانية 
 Ahmed Mansour   بالقرب من دير القمر على بعد ستمائة ياردة من نقطة تفتيش إسرائيلية قام مسلحو الكتائب بخطف سائقي السيارات الدروز من سياراتهم واختاروا 15 شابا وأبعدوهم عن زوجاتهم وأطفالهم وأجبروهم على السير إلى جسر قديم فوق مجرى صخري ضيق  وسار هؤلاء الواحد بعد الآخر نحو الجسر وكان إذا وصل أحدهم إلى منتصف الجسر قام رجل بغرس سكين طولها قدمان في قلبه وألقى جثته في المجرى  على الجانب الآخر كان الأسرى المسيحيون يلقون المصير ذاته لدى الدروز وأحيانا كانوا يقومون بصب الماء المغلي عليهم على أجسادهم العارية قبل قتلهم   
Amine djmail   هذا يعني  
 Ahmed Mansour     في قبو في بيت الدين  
Amine djmail يعني تسترسل بهالشرح المؤلم هيدا بس هيدا مانه من تقاليد اللبنانيين  منعرف تماما والدليل على ذلك أنه بمجرد ما صار في مصالحة عم يتعايشوا الدرزي والمسيحي بألف خير إذاً هالعلاقة الموجودة بين الدروز والمسيحيين على مدى مئات السنين لا تبرر هذا التصرف البربري  هذا التصرف البربري إن حصل فهو حتما -وأؤكد وعندي معلومات حول ذلك- هو بسبب عناصر الموساد التي افتعلت وكانت تكلف عناصر متعاملين معها بتنفيذ هكذا تصرف  أنا عندي أمثلة ونحن حقيقة أخذنا بعض إجراءات بحق بعض العناصر اللي منعرفها اللي كانت تتصرف بهذا الشكل مع بعض المسلمين على بعض الحواجز تبين لنا فيما بعد أنها مكلفة من الموساد بهذه الأعمال الشنيعة  
 Ahmed Mansour  يعني كنتم مخترقين حتى النخاع من الموساد 
Amine djmail يعني كان في اختراق نعم كان في اختراق مخيف 
 Ahmed Mansour  طيب  إذا أخذت كلامك  
Amine djmail كل الأطراف كان في اختراق موجود وين ما كان يعني 
 Ahmed Mansour  إذا أخذت كلامك كله هذا على أنه يعني  
Amine djmail   كما أنه بالمقلب الآخر كان في السوريين مثلا كان في بعض الأعمال البشعة صارت في محل اسمها دير عشاش مثلا في العكار كمان مجازر -أنت عم تأخذ جانبا واحدا ما عم تأخذ الجانب الثاني- مجازر حصلت حتى ثلاثة رهبان مسنين  
 Ahmed Mansour  لا  ما أنا هنا قلت هو على الجانب المسيحي كان  
Amine djmail   مسنين -هيدي بعكار وليس بمنطقة الجبل- كذلك الأمر ذبحوا بشراسة وبشكل بربري ووضع هذا الأمر وادعت سوريا أن هؤلاء ذبحوا من قبل بعض العناصر الفلسطينية غير المنضبطة من أجل تبرير دخول قوات جيش التحرير الفلسطيني إلى هذه المنطقة وكان أول دخول جيش التحرير الفلسطيني إلى منطقة عكار بسبب بعض الأعمال البربرية التي حصلت وادعت سوريا أنها دخلت إلى هذه المناطق لحماية الأهلين في   فهالحرب إذا بدنا ندخل بهالأوصاف حقيقة ما فيك توفر حدا  كل الناس تصرفت ببربرية بحق الشعب اللبناني اللي كان شعبا طيبا شعبا ما بده إلا الاستقرار ما بده إلا السلام فالاختراق اللي حصل في الشعب اللبناني وهالتصرفات بعض أجهزة المخابرات اللي استأجرت ناس تقوم ببعض الأعمال البربرية من أجل تبرير تدخل أو تبرير مواقف معينة لتلك الدول  مثلا قضية صبرا وشاتيلا أنا باقدر أؤكد لك أن هذا كان مشروعا إسرائيليا من ضمن مخطط اجتياحها للبنان  كان متفقا عليها قبل ما تدخل إسرائيل إلى لبنان  
 Ahmed Mansour  أنا على فكرة رجعت  
Amine djmail   ووقت بعهد بشير كان بشير يقف بعنف ضد أي   ضد إقحام  
 Ahmed Mansour  ما فيش جندي إسرائيلي واحد قتل فلسطينيا في صبرا وشاتيلا 
Amine djmail لأنه هيدا مخطط إسرائيلي  
 Ahmed Mansour  نفذت كلها بأيدي الموارنة وقوات التحرير 
Amine djmail صحيح  صحيح  كلام صحيح إنما هالقوات اللي دخلت أنا بأقدر أؤكد لك أن هيدي قوات ما دخلت بأمر لا من الكتائب ولا من قيادة القوات اللبنانية  هيدي عناصر كانت منسقة عم تنسق مباشرة مع الموساد الإسرائيلي  وأنا أتأسف أنا أعتذر على كل حال من الشعب الفلسطيني كله أنه حصل هذا الأمر هذا العمل على يد بعض المسيحيين إنما المسيحيون براء بالكامل من هذه العناصر ولا يمكن أن تقر مطلقا بهذه الأعمال أو تغطيها أو أن تتحمل مسؤوليتها 
 Ahmed Mansour  أنت أصدرت أوامر للجيش اللبناني أثناء حرب الجبل بقصف القرى الدرزية 
Amine djmail أعوذ بالله  نحن كان في حرب كان في معارك  
 Ahmed Mansour  الآن أنت تحدثت عن الجنرال عون وأنه كان في طريقه وتعرض لكمين 
Amine djmail نعم تعرض لكمين 
 Ahmed Mansour  الم يكن هذا جزءا من أوامر منك صدرت بأن ينحاز الجيش اللبناني إلى جانب القوات اللبنانية ويضرب الدروز 
Amine djmail كلا  كلا  لأنه لما طلع ميشيل عون -كان عقيدا- على رأس فرقة من الجيش إلى منطقة الجبل كان عشية معلومات عن انسحاب الجيش الإسرائيلي من الجبل وصعد ميشيل عون على رأس هذه الكتيبة بالتفاهم مع الجيش الإسرائيلي ومن خلال الأميركان  كان الأميركان على بينة من كل شيء وأول من استنكر التصرف الإسرائيلي كانوا الأميركان 
 Ahmed Mansour  لماذا قامت نيوجرسي البارجة الأميركية بقصف قرى الدروز من البحر 
Amine djmail لما بدأ الجبل يقصف القصر الجمهوري وبعض مناطق تواجد الجيش اللبناني وتواجد السفارة الأميركية  نزل قذائف بحديقة السفارة الأميركية المجاورة للقصر الجمهوري 
 Ahmed Mansour  ألم تقم بإصدار الأوامر للجيش حتى يرد على هذا القصف 
Amine djmail يعني ما في لزوم لإعطاء أمر بالرد على القصف أو عدم الرد  هيدي عمليات عسكرية هي قيادة الجيش بتأخذ الإجراءات اللازمة لإسكات مصادر النيران كما يقولون باللغة العسكرية 
 Ahmed Mansour  هل دخول البارجة نيوجرسي في الحرب ضد الدروز إلى جوار الموارنة كان بتنسيق معكم 
Amine djmail يعني يا ريت  يا ريت قادرين نحن نعطي أوامر لبارجة أميركية أو لغواصة أميركية أو جيش أميركي  يا ريت قادرين نعطي هذه الأوامر  مثلما ذكرت الأميركان تدخلوا لما سقط قذائف على السفارة الأميركانية وعلى السفارة الفرنسية 
==========
 Ahmed Mansour  إسرائيل بدأت تنسحب بشكل مفاجئ من لبنان في الثالث من سبتمبر  
Amine djmail   وتفجيري 
 Ahmed Mansour  عام 1983  كيف كان الانسحاب ووقعه عليكم 
Amine djmail نحن كنا عم نتفاوض مع الأميركان حتى الانسحاب الإسرائيلي يكون تدريجيا ومنسقا مع الجيش حتى الجيش يأخذ مواقعه في مناطق الانسحاب وأن يترافق ذلك مع حوار مع القوى المحلية لتمكين الجيش من القيام بمهمته وكان الجيش في ذاك الوقت كما ذكرت من كل الطوائف والضباط اللي كانوا عم  
 Ahmed Mansour  أغلبه موارنة  حنرجع للعدد  بيني وبينك الأعداد والأسامي 
Amine djmail يا سيدي في مثلا نعطي مثل  في محلة اسمها محلة الشحار  الشحار الغربي اللي هي منطقة بجنوبي بيروت على مشارف طريق صيدا وكان في فرقة من الجيش بهالمنطقة بالذات بمنطقة درزية وكان في ضابط اسمه سكرية هو مسلم سني -ما بعرف سني أو شيعي بأعرف يمكن من البقاع- هو سلم الموقع إلى حلفاء سوريا  ضابط مسلم بالجيش اللبناني  بتقول لي كلهم موارنة   هذا كان مسؤولا عن هذا الموقع وهذا موقع  
 Ahmed Mansour  أنا بأقول أغلبه 
Amine djmail   وهذا موقع أساسي  
 Ahmed Mansour  واحد فلتة وعمل  
Amine djmail هذا موقع أساسي  أعطيتك مثل وممكن أعطيك مجموعة أمثلة  لطفي جابر اللي كان مسؤولا عن الضاحية  كمان هذا شواذ  سكرية شواذ  اللواء أبو ضرغم اللي كان من أهم ضباط الجيش درزي كذلك الأمر شواذ  يعني حرام نستخلص هيك نتائج سريعة لأنه في صحفي انبسط يقول إنه الجيش اللبناني هو جيش مسيحي  
 Ahmed Mansour  الصحفيون على فكرة شهود 
Amine djmail ما بعرف يا سيدي  
 Ahmed Mansour  أنا واحد غطيت خمس حروب  إحنا شهود على هذا وبنقدم شهادتنا  
Amine djmail   بس الشاهد  أيام الشاهد  
 Ahmed Mansour  وفق معلومات ليس لنا مصلحة أن ننحاز لهذا الطرف أو ذاك 
Amine djmail وصلتكم معلومات خاطئة يعني قضية الجيش اللبناني  معظم عناصر الجيش معظم إذا بدك تركيبة الجيش اللبنانية معظم عناصره من غير المسيحيين  معظم عناصره من غير المسيحيين 
 Ahmed Mansour  الآن 
Amine djmail الضباط نصف بنصف  50%  50% بموجب ترتيب  
 Ahmed Mansour  1942 
Amine djmail ترتيب من الميثاق الوطني  ضباط الجيش 50%  50% وعناصر الجيش مانهم 50%  50%  
 Ahmed Mansour  بس أنتم الـ 50% موارنة والـ 50% الثانية دروز على سنة على شيعة على كله 
Amine djmail غير صحيح  غير صحيح  منرجع عالموارنة  لبنان مانه فقط موارنة  الموارنة هم بحدود أكثر من 50% من المسيحيين إنما  
 Ahmed Mansour  لا  يقولون الآن لو تم تعداد حقيقي كان عددهم أقل 
Amine djmail ما عاملين إحصاء بس منعرف أنه في مجموعة من الضباط الأرثوذوكس هم واحد منهم كان نائب رئيس أركان أو ما بعرف شو كانت وظيفته اللي ترشح عالانتخابات  أبو جمرة ترشح عالانتخابات ببيروت كان عنده مركز مهم  هذا أرثوذوكسي  وواحد ثاني ترشح هون بالمتن بيير معلوف كاثوليكي يعني في مجموعة من الضباط الأرمن الضباط الكاثوليك الضباط الأرثوذوكس الضباط الأقليات يعني في مجموعة من الضباط اللي هم مانهم موارنة يعني نحن في بعض الإعلام بينبسط أنه في حتى فترة سموا لبنان مارونيستان مثل ما في كردستان سموه مارونيستان  يعني هيدي تعابير بعض الصحفيين خاصة الأجانب اللي بينبسطوا بهالتعابير بينبسطوا بهالتسميات أنه الجيش المسيحي بينبسطوا فيها بس مانها واقع  عم أحكي بصراحة يعني مانها   كل هالكلام اللي بتسمعوه بالإعلام مانه بالضرورة  في كلام معاكس 
 Ahmed Mansour  نرجع لحرب الجبل  هل كانت استقالة مناجيم بيغن كرئيس لوزراء إسرائيل في 28 آب أغسطس 1983 قبل خروج القوات الإسرائيلية بخمسة أيام أثره أيضا على الانسحاب الإسرائيلي المفاجئ والسريع 
Amine djmail بهالحقبة هيدي بعد 17 أيار ومرحلة الزلزال اللي صار بلبنان المؤسف أنه ما كان في قيادة في إسرائيل كان بيغن توفيت زوجته كانت بعد مرحلة مرضية طويلة ومعنوياته بالأرض وهو كانت صحته بدأت تتدهور ولم يستقل من منصبه فإذاً بقي فراغ فكانت الحكومة موجودة ومش موجودة  كان شارون هو الرجل القوي إنما مسؤول وغير مسؤول  فكان الأميركان في ذاك الوقت يحاولوا يتصلوا ببيغن حتى على الأقل يرتبوا انسحابا منتظما للجيش الإسرائيلي ويمكنوا الجيش اللبناني من أن يأخذ موقعه ما كان في محاور لهم  
 Ahmed Mansour  إيه الطريقة اللي انسحب فيها الجيش الإسرائيلي 
Amine djmail   ما كان في محاور لهم بالسلطة الإسرائيلية في ذاك الوقت 
 Ahmed Mansour  ما هي الطريقة التي انسحب به الجيش الإسرائيلي 
Amine djmail انسحب بشكل مغرض وبتعمد خلق الفتنة الطائفية خاصة بمنطقة الجبل 
 Ahmed Mansour  إيه أثر انسحابه من منطقة الشوف والجبل على الحرب التي كانت دائرة بين الموارنة والدروز 
Amine djmail هو كان سببها لأن نحن كنا على تواصل مع وليد جنبلاط على تواصل مع بعض القوى خاصة بخلال ضباط الجيش كانوا على تواصل مع بعض القوى المحلية حتى يرتبوا مصالحات محلية في القرى وفي بعض المناطق 
 Ahmed Mansour  الموارنة بدؤوا ينهزمون وكانت الحرب شديدة وأنت في كتابك وصفت ذلك قلت  كانت ليلة من ليالي لبنان السوداء     إحدى الليالي التي هزم فيها  
Amine djmail   ما هو بصراحة ما هو الماروني  
 Ahmed Mansour   لم أنم فيها لحظة ولم يغمض لي جفن فالمعارك على أشدها قاتلة ومدمرة  
Amine djmail نعم 
 Ahmed Mansour  فين كان حلفاؤك الأميركان في ذلك الوقت 
Amine djmail بقيوا الأميركان مستنفرين بس كان المخطط الإسرائيلي يفوق كل اعتبار  
 Ahmed Mansour  في منشورات كثيرة وزعت ضدك 
Amine djmail إيه أكيد ما في شك 
 Ahmed Mansour  وحملتك مسؤولية هزيمة القوات اللبنانية  
Amine djmail ما في شك  
 Ahmed Mansour  وصفوك بأنك بيلاطوس 
Amine djmail إيه كله مظبوط كله صحيح كله هيدي المخابرات الإسرائيلية كانت كلها ناشطة بدهم يدفعوني ثمن موقفي الوطني في ذاك الوقت  ما تنسى يا سيدي أنت ذكرتني فيها لما قال شارون ما رح نسمح لأمين الجميل يحكم خارج قصر بعبدا  أنت ذكرتها مش أنا ذكرتها  وطبقها شارون طبقها بس الحمد لله طلعت أنا أقوى منهم وبالتالي قدرنا نحافظ على الكيان اللبناني لأنه سقطت الرئاسة في ذاك الوقت يعني سقط آخر رمز دستوري للبنان  فمن هون كانت الحملة الشرسة من قبل الموساد ضد الرئاسة وكل المساعي وكل المخططات حتى يخلقوا فتنة في لبنان وتمكنا بأعجوبة بعد مرة وبأكثر من أعجوبة كان حقيقة الحس الوطني بالنهاية عند كل لبناني في حس وطني  بالنهاية اللبناني لبناني أيا كانت الضغوطات عليه وأيا كانت الاختراقات وما إلى هنالك بيبقى الشعب اللبناني عنده الحس في مكان ما بيبقى هذا الحس الوطني قويا  فلما حصل كل هالزلزال في الجبل والأميركان شعروا أن الأمور رايحة على الخراب وأنه   فبذاك الوقت تدخلت السعودية  الأميركان أدخلوا السعودية على الخط وصار اتصال مع الملك فهد والملك فهد اتصل بسوريا وبدأت بقى الاتصالات بين السعودية والسوريين لتدارك الأسوأ وتدارك الفراغ 
 Ahmed Mansour  قبلها هزمت القوات اللبنانية هزيمة كبيرة  تعرض الموارنة لأكبر عملية ترحيل من الجبل منذ العام 1860  كان سمير جعجع قائد القوات انسحب بمن معه إلى منطقة دير القمر وسيطر وليد جنبلاط تقريبا على الجبل 
Amine djmail نعم  نعم بفضل أو بسبب التصرف الإسرائيلي في ذاك الوقت وأنا أتأسف أقول إن سوريا ساعدت في تأجيج الوضع ساعدت سوريا وضعت صبت زيت على نار الفتنة الإسرائيلية  بدل ما سوريا تتصرف تصرف يعني  
 Ahmed Mansour  في مذكراتك قلت إن وليد جنبلاط لم يقبل الصلح إلا بثلاثة شروط  فاكر الشروط 
Amine djmail أنا قلت هيك  وين 
 Ahmed Mansour  في مذكراتك  في مذكراتك اللي أنا قرأتها المخطوطة  ما حدش قرأها إلا أنا زي ما قلت لي أنت 
Amine djmail يعني على كل حال أنت  
 Ahmed Mansour  قلت إن وليد جنبلاط طالب بثلاثة مطالب لإيقاف حرب الشوف في أغسطس  
Amine djmail آه نعم  نعم 
 Ahmed Mansour  إلغاء اتفاق 17 أيار  انسحاب القوات اللبنانية دون قيد أو شرط  المشاركة في السلطة من خلال الحكومة 
Amine djmail لا  ما هيدا كان  بأعتقد أنت ما  
 Ahmed Mansour  نقلتها غلط يعني 
Amine djmail لا  لا  في  
 Ahmed Mansour  ده أنا اتحبست في بيتك كذا يوم أقرأ فيها 
Amine djmail يمكن يمكن لأنه في شيء آخر كان بشروط وليد جنبلاط  يمكن أنت فاتتك 
 Ahmed Mansour  ما هو 
Amine djmail كان قضية انتشار الجيش  أين يمكن أن ينتشر الجيش وأين ممنوع على الجيش أن ينتشر  
 Ahmed Mansour  نعم هو كان محدد مناطق 
Amine djmail وهيدي أساسية بكلام وليد جنبلاط بشروط وليد جنبلاط وهيدا كان مدخلا لتكوين نوع من كانتون درزي  
 Ahmed Mansour  آه أنت قلت أيضا إنه  
Amine djmail   إذا ما طبق هذا المشروع تبع وليد جنبلاط منكون عم نساهم  
 Ahmed Mansour  لا  هو طالبك بحكم ذاتي 
Amine djmail منكون عم نساهم بإعطاء وليد جنبلاط حكما ذاتيا على منطقة الجبل 
 Ahmed Mansour  فعلا هل طالبك بحكم ذاتي 
Amine djmail نعم هيدي هي يعني سها عن بالك هالنقطة بالذات اللي هي أساسية  
 Ahmed Mansour  صح  لا  لا  موجودة بس أنا لم أنتبه  ربما كتبتها في موقع آخر 
Amine djmail شايف  ذاكرتي بعدها منيحة 
 Ahmed Mansour  لا  ماشاء الله عليك  بالنسبة   تم الاتفاق على وقف إطلاق النار في أول أكتوبر 1983 
Amine djmail يعني ما عندي حقيقة بتعرف هلق كله هيدا شفهيا يعني  
 Ahmed Mansour  عقد مؤتمر للحوار الوطني في الأول من نوفمبر 1983 في جنيف  
Amine djmail   في قبل ما نصل لهون  
 Ahmed Mansour  لكن قبل أن نصل فعلا إلى هذا 
Amine djmail قبل ما نصل لهون خليني أقول لك هيدي القضية الاتفاق وقف إطلاق النار وإلى ما هنالك  فقلنا لك إنه تدخل الملك فهد وصار في اتصالات متعددة يعني دخلت سوريا على الخط ودخلت إسرائيل على الخط فإسرائيل بتبعث لنا رسالة   هذه أهم شيء بكل هالطرح هيدا اللي عم تقوله واللي بيؤكد المخطط الإسرائيلي في ذلك الوقت من أجل تفتيت لبنان وتقسيمه ومشروع التوطين وإلى ما هنالك يعني كان في الأميركان كمان مثل موري درايبر بيبلغني رسالة  ما كان يجي لعندي إلا برسائل شوي هيك قاسية حتى ما نستعمل غير تعبير  فكانت المعركة بأوجها وذكرت أنه كنت أنا حقيقة بوضع مأساوي عم أشوف لبنان كله عم ينهار يعني ما المسيحي عم تضل تقول لي المسيحي عم يهرب أو المسيحي عم ينزح  
 Ahmed Mansour  مش أنا والله  كل المصادر  
Amine djmail يا سيدي ok  
 Ahmed Mansour  ما هي في الآخر حرب دروز وموارنة 
Amine djmail يا حبيبي والله معك حق  والله العظيم رح أعمل لك كتاب عند كاتب العدل أنه معك حق بس خليني أكفي 
 Ahmed Mansour  تفضل 
Amine djmail إذا انهار المسيحي بلبنان ومرحلة ثانية بينهار الدرزي بلبنان وانهار مثلما كان قبلها في مرحلة انهار السني يعني انهار لبنان  لبنان لا يعيش إلا بالتفاهم بين كل شرائح الشعب  كل شرائح المجتمع اللبناني فإذاً أنا خوفي على لبنان ما خوفي فقط على المسيحيين خوفي على لبنان  على كل حال بهالمحطة هيدي كان كل همي نوقف تدهور   فكرك أن لبنان بيستقر إذا فرغ الجبل من أهله ممكن لبنان يستقر  أنا قلبي على المسيحيين ولا قلبي على وحدة لبنان ووحدة الجبل  لبنان لا يمكن أن يستقر إذا الدرزي لحاله بده يطرد المسيحي من الجبل منكون عم نؤسس لعملية انتقام وعملية حرب  حرب مائة سنة هيدي لأن ما حدا رح يقبل   هلق اليوم في ناس ساعدت ناس على ناس بكره ناس ثانية بتساعد على الآخرين  فإذاً ما هون  الموضوع كان أن البلد عم ينهار أيا كان مين عم يدفع الثمن أكان قبلها كان الدرزي أكان المسيحي أكان الشيعي أكان السني أكان الأرمني مين ما كان البلد عم ينهار  إذا في طائفة انهارت يعني البلد كله بده يدفع الثمن  كنت عم أراقب هالأمور هيدي بقلق كبير على الوطن ليس على شيء آخر فوقتها تقريبا يعني هددتهم للأميركان يعني بطريقتي الخاصة  
 Ahmed Mansour  هددت الأميركان 
Amine djmail يعني باتخاذ موقف سياسي معين إذا هالأمر هذا ما بده يتعالج  ما رح أقول شو هو الموضوع 
 Ahmed Mansour  لا  قل لنا 
Amine djmail هلق خلينا  
 Ahmed Mansour  لا  معلش قل لنا  مهم قوي أنك هددت الأميركان 
Amine djmail أنا استدعيت أحد المسؤولين الأميركان على قصر بعبدا  
 Ahmed Mansour  مش درايبر 
Amine djmail لا  ما درايبر  صديقنا كثير بس الاسم راح عن بالي  قلت له أنت قابل بالشيء اللي صاير  أنت مقتنع أن هالتهجير وهالإجرام هل هو من منطلقات لبنانية ولا في مؤامرة على لبنان بهالشكل 
 Ahmed Mansour  هذا قبل نيوجرسي ما تقصف ولا بعدين 
Amine djmail ما بعرف بأي مرحلة  
 Ahmed Mansour  أكيد قبلها 
Amine djmail لا  بعد  بعد  لأن نيوجرسي كانت   صغير يعني كانت مرحلة مختصرة يعني  هيدي كانت أهم من هيك لها علاقة بالكيان اللبناني ككل  أنا قلت له شايف أنه في مؤامرة على لبنان أنا ما بدي أحضر هالمؤامرة هيدي ما بدي أكون شاهدا على هالمؤامرة كرئيس جمهورية لأنه عم تحطوني أمام مأزق يا بدي يعني عم تلزموني أن آخذ مواقف أيا منهم موقف انتحاري وأي موقف منهم ضد ضميري لأني أنا ماني قابل بهالوضع هيدا وأنا مقتنع أنه في يد خفية -أو ظاهرة- عم تلعب بالشعب اللبناني ونحن ما فينا نكفي وأنتم عم تكونوا شهودا زور على ذلك فإذا أنتم بتعتبروا أنه هيدا هو أنه في مخطط معين أنتم قابلين فيه فأنا أفضل أن لا أكون شاهدا  أنا ساعتها أنسحب وأستقيل وأنتم ساعتها رتبوا الأمور مثلما حسب مخططاتكم  
 Ahmed Mansour  يعني في نهاية 1983 هددت الأميركان بالاستقالة 
Amine djmail أنا كان في وقت عم أشوف شو المخطط الإسرائيلي  أنا بيجيني رسالة من الإسرائيلي من خلال أحد الأميركان  
 Ahmed Mansour  طيب أنا وقت الحلقة انتهى وعايزك تكمل بس مش عايز   أنت عارف أنا ما بأقصش ولا كلمة من الحلقات فتسمح لي أكمل الحلقة الجاية مرغما وإلا حتضطرني أعمل مونتاج وأنا لا أحب 
Amine djmail منكفي الكلام بالحلقة جديدة 
 Ahmed Mansour  في الحلقة اللي جاي  بالضبط إيه رأيك 
Amine djmail ما في مانع 
 Ahmed Mansour  الرسالة اللي جاءت لك من الإسرائيليين نبدأ بها الحلقة القادمة 
Amine djmail نبدأ فيها الحلقة القادمة الرسالة الآتية نعم 
 Ahmed Mansour  شكرا سيادة الرئيس  كما أشكركم مشاهدينا الكرام على حسن متابعتكم  في الحلقة القادمة إن شاء الله نواصل الاستماع إلى شهادة الرئيس اللبناني الأسبق أمين الجميل  في الختام أنقل لكم تحيات فريق البرنامج وهذا أحمد منصور يحييكم والسلام عليكم ورحمة الله وبركاته 
==========